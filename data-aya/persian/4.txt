ای مردم بترسید از پروردگار خود ان خدایی که همه شما را از یک تن بیافرید و هم از ان جفت او را خلق کرد و از ان دو تن خلقی بسیار در اطراف عالم از مرد و زن پراکند و بترسید از ان خدایی که به نام او از یکدیگر مسئلت و درخواست می‌کنید و درباره ارحام کوتاهی نکنید که خدا مراقب اعمال شماست
و اموال یتیمان را پس از بلوغ به دست انها دهید و مال بد و نامرغوب خود را به مرغوب انها تبدیل نکنید و اموال انان را به ضمیمه اموال خود مخورید که این گناهی بس بزرگ است
و اگر بترسید که مبادا درباره یتیمان ازدواج با دختران یتیم مراعات عدل نکنید پس ان کس از زنان را به نکاح خود درارید که شما را نیکو و مناسب با عدالت است دو یا سه یا چهار نه بیشتر و اگر بترسید که چون زنان متعدد گیرید راه عدالت نپیموده و به انها ستم می‌کنید پس تنها یک زن اختیار کنید و یا چنانچه کنیزی دارید به ان اکتفا کنید که این نزدیکتر به عدالت و ترک ستمکاری است
و مهر زنان را در کمال رضایت به انها بپردازید پس اگر چیزی از مهر خود را از روی رضا و خشنودی به شما بخشیدند از ان برخوردار شوید که شما را حلال و گوارا خواهد بود
و اموالی که خدا قوام زندگی شما را به ان مقرر داشته به تصرف سفیهان ندهید و از مالشان نفقه و لباس به انها دهید و با انان سخن نیکو و دلپسند گویید
یتیمان را ازمایش کنید تا هنگامی که بالغ شده و قدرت بر نکاح پیدا کنند ان‌گاه اگر انها را دانا به درک مصالح زندگی خود یافتید اموالشان را به انها باز دهید و به اسراف و عجله مال انها را حیف و میل مکنید بدین اندیشه که مبادا بزرگ شوند و اموالشان را از شما بگیرند و هر کس از اولیا یتیم داراست از تصرف در مال او خودداری کند و هر که فقیر است در مقابل نگهبانی او از مال یتیم به قدر متعارف ارتزاق کند پس ان‌گاه که مالشان را به انها رد کردید باید بر رد مال بر انها گواه گیرید و گواهی خدا برای محاسبه خلق کافی است
برای فرزندان پسر سهمی از ترکه ابوین و خویشان است و برای فرزندان دختر نیز سهمی از ترکه ابوین و خویشان است چه مال اندک باشد یا بسیار نصیب هر کس از ان معین گردیده
و چون در تقسیم ترکه میت اشخاصی از خویشان و یتیمان و فقیران حاضر ایند به چیزی از ان مال انها را روزی دهید و با انان سخن نیکو و دلپسند گویید
و باید بترسند از مکافات عمل خود کسانی که اگر کودکان ناتوان از خود باقی می‌گذارند بر انان بیم دارند پس باید از خدا بترسند و در حق ایتام مردم سخن به اصلاح و درستی گویند
انان که اموال یتیمان را به ستمگری می‌خورند در حقیقت انها در شکم خود اتش جهنم فرو می‌برند و به زودی در اتش فروزان خواهند افتاد
حکم خدا در حق فرزندان شما این است که پسر دو برابر دختر ارث برد پس اگر همه دختر و بیش از دو تن باشند فرض همه دو ثلث فرض‌ها یعنی سهمیه‌های معین ارث شش نوع است نصف ربع یک چهارم ثمن یک هشتم سدس یک ششم ثلث یک سوم ثلثان دو سوم ترکه است و اگر یک دختر باشد نصف و فرض هر یک از پدر و مادر یک سدس ترکه است در صورتی که میت را فرزند باشد و اگر فرزند نباشد و وارث منحصر به پدر و مادر بود در این صورت مادر یک ثلث می‌برد باقی را پدر و اگر میت را برادرانی باشد در این فرض مادر یک سدس خواهد برد پس از انکه حق وصیت و بدهی که به مال میت تعلق گرفته جدا شود شما این را که پدران و فرزندان کدام یک به خیر و صلاح و به ارث بردن به شما نزدیکترند نمی‌دانید این احکام فریضه‌ای است که خدا معین فرموده که خدا به هر چیز دانا و اگاه است
سهم ارث شما مردان از ترکه زنانتان نصف است در صورتی که انها را فرزند نباشد و اگر فرزند باشد برای شما ربع خواهد بود پس از خارج کردن حق وصیت و بدهی که به دارایی انها تعلق گرفته است و سهم ارث زنان ربع ترکه شما مردان است اگر دارای فرزند نباشید و چنانچه فرزند داشته باشید هشت یک خواهد بود از ترکه شما پس از ادا حق وصیت و بدهی شما و اگر مردی یا زنی بمیرد که وارثش کلاله او باشند یعنی پدر و مادر و فرزند نداشته باشد و یک برادر و یا خواهر امی داشته باشد در این فرض سهم ارث هر یک نفر از انها یک سدس خواهد بود و اگر بیش از یک نفر باشد همه انها ثلث ترکه را به اشتراک ارث برند بعد از خارج کردن بدهی و حق وصیت میت در صورتی که وصیت یا بدهی زیان‌اور نباشد این حکمی است که خدا سفارش فرموده و خدا به همه احوال بندگان دانا و به هر چه ناروا کنند بردبار است
اینها اوامر و احکام خداست و هر کس پیرو امر خدا و رسول اوست او را به بهشتهایی دراورد که در زیر درختانش نهرها جاری است و انجا منزل ابدی مطیعان خواهد بود این است سعادت و فیروزی عظیم
و هر که نافرمانی خدا و رسول او کند و تجاوز از حدود و احکام الهی نماید او را به اتش درافکند که همیشه در ان معذب است و همواره در عذاب خواری خواهد بود
زنانی از جامعه شما که عمل ناشایسته کنند چهار شاهد مسلمان بر انها بخواهید چنانچه شهادت دادند ان زنان را در خانه نگه دارید تا عمرشان به پایان رسد یا خدا برای انها راهی پدیدار گرداند
و هر کس از شما مسلمانان عمل ناشایست مرتکب شود چه زن و چه مرد انان را به سرزنش و توبیخ بیازارید چنانچه توبه کردند و به کار شایسته پرداختند متعرض انها نشوید که خدا توبه‌پذیر و مهربان است
محققا خدا توبه انهایی را می‌پذیرد که عمل ناشایسته را از روی نادانی مرتکب شوند و پس از ان به زودی توبه کنند البته خدا انها را می‌بخشد و خدا به مصالح خلق دانا و اگاه است
و کسانی که تمام عمر به اعمال زشت اشتغال ورزند تا ان‌گاه که یکیشان مشاهده مرگ کند در ان ساعت پشیمان شود و گوید اکنون توبه کردم توبه چنین کسی پذیرفته نخواهد شد و انان که به حال کفر بمیرند توبه انها نیز قبول نشود بر اینان عذابی دردناک مهیا ساختیم
ای اهل ایمان برای شما حلال نیست که زنان را به اکراه و جبر به میراث گیرید مانند جاهلیت و بر انان سخت‌گیری و بهانه‌جویی مکنید که قسمتی از انچه مهر انها کرده‌اید به جور بگیرید مگر انکه عمل زشتی از انها اشکار شود و در زندگانی به انها به انصاف رفتار نمایید و چنانچه دلپسند شما نباشند اظهار کراهت مکنید چه بسا چیزها ناپسند شماست و حال انکه خدا در ان خیر بسیار مقدر فرماید
و اگر خواستید زنی را رها کرده و زنی دیگر اختیار نمایید و مال بسیار مهر او کرده‌اید نباید چیزی از مهر او بازگیرید ایا به وسیله تهمت زدن به زن و گناهی اشکار مهر او را می‌گیرید
و چگونه مهر انان را خواهید گرفت در حالی که هر کدام به حق خود رسیده‌اید و ان زنان مهر را در مقابل عقد زوجیت و عهد محکم از شما گرفته‌اند
و نکاح مکنید زن پدر را بعد از این حکم الا انچه از پیش کرده‌اید زیرا این کاری است زشت و مبغوض خدا و بد راه و رسمی است
حرام شد بر شما ازدواج با مادران و دختران و خواهران و عمه‌ها و خاله‌ها و دختران برادر و دختران خواهر و مادران رضاعی و خواهران رضاعی و مادران زن و دختران زن که در دامن شما تربیت شده‌اند اگر با ان زن مباشرت کرده باشید و اگر دخول با ان زن نکرده طلاق دهید باکی نیست که با دختر او ازدواج کنید و نیز حرام شد زن فرزندان صلبی و نیز حرام شد جمع میان دو خواهر مگر انچه پیش از نزول این حکم کرده‌اید که خدا از ان درگذشت که خدا در حق بندگان بخشنده و مهربان است
و نکاح زنان شوهردار نیز برای شما حرام شد مگر ان زنانی که در جنگهای با کفار به حکم خدا متصرف شده‌اید این حکم خدا بر شماست و هر زنی غیر انچه ذکر شد شما را حلال است که به مال خود به طریق زناشویی بگیرید نه انکه زنا کنید پس چنانچه از انها بهره‌مند شوید ان مهر معین که حق انهاست به انان بپردازید و باکی نیست بر شما که بعد از تعیین مهر هم به چیزی با هم تراضی کنید و بدانید که البته خدا دانا و اگاه است
و هر که را توانایی ان نباشد که زنان پارسای با ایمان و ازاد گیرد پس از کنیزان مومنه که مالک ان شدید به زنی اختیار کند خدا اگاه‌تر است به مراتب ایمان شما که شما اهل ایمان بعضی از جنس بعضی دیگرید و همه مومن و در رتبه یکسانید پس با کنیزان مومنه با اذن مالکشان ازدواج کنید و مهر انها را به طرز پسندیده بدهید کنیزانی که عفیف باشند نه زناکار و رفیق و دوست‌باز پس چون شوهر کردند چنانچه عمل زشتی از انها سر زند بر انها نصف عذاب یعنی حد زنان پارسای ازاد است این حکم درباره کسی است که بترسد مبادا به رنج افتد و صبر کردن برای شما بهتر است و خدا بخشنده و مهربان است
خدا می‌خواهد راه سعادت را برای شما بیان کند و شما را به اداب ستوده انان که پیش از شما بودند رهبر گردد و بر شما ببخشاید که خدا دانا و به حقایق امور اگاه است
و خدا می‌خواهد بر شما به رحمت و مغفرت بازگشت فرماید و مردم هوسناک پیرو شهوات می‌خواهند که شما از راه حق و رحمت دور و منحرف گردید
خدا می‌خواهد کار بر شما اسان کند که انسان ضعیف خلق شده است
ای اهل ایمان مال یکدیگر را به ناحق مخورید مگر انکه تجارتی باشد که از روی رضا و رغبت کرده و سودی برید و یکدیگر را نکشید که البته خدا به شما بسیار مهربان است
و هر کس از روی دشمنی و ستمگری چنین کند پس او را به زودی در اتش دوزخ دراوریم و این کار انتقام کشیدن از ظالمان برای خدا اسان است
ای اهل ایمان چنانکه از گناهان بزرگی که شما را از ان نهی کرده‌اند دوری گزینید ما از گناهان دیگر شما درگذریم و شما را به مقامی نیکو برسانیم
ارزو و توقع بیجا در فضیلت و مزیتی که خدا به ان بعضی را بر بعضی برتری داده مکنید که هر یک از مرد و زن از انچه اکتساب کنند بهره‌مند شوند و هر چه می‌خواهید از فضل خدا درخواست کنید نه از خلق که خدا به همه چیز داناست
و ما برای هر چیزی از انچه پدر و مادر و خویشان به جای گذاشته‌اند وارثانی قرار داده‌ایم و با هر که عهد و پیمان حقوقی بسته‌اید بهره انان را بدهید و نقض عهد نکنید که خدا بر هر چیز گواه است
مردان را بر زنان تسلط و حق نگهبانی است به واسطه ان برتری که خدا برای بعضی بر بعضی مقرر داشته و هم به واسطه انکه مردان از مال خود نفقه دهند پس زنان شایسته مطیع شوهران و در غیبت انان حافظ حقوق انها باشند از ان رو که خدا هم حقوق زنان را حفظ فرموده است و زنانی که از نافرمانی انان در حقوق همسری بیمناکید باید نخست انان را موعظه کنید و اگر مطیع نشدند از خوابگاه انان دوری گزینید و اگر باز مطیع نشدند انان را به زدن تنبیه کنید چنانچه اطاعت کردند دیگر راهی بر انها مجویید که همانا خدا بزرگوار و عظیم الشان است
و چنانچه بیم ان دارید که نزاع سخت بین انها پدید اید از طرف کسان مرد و کسان زن داوری برگزینید که اگر مقصود اصلاح داشته باشند خدا میان ایشان موافقت و سازگاری برقرار کند که خدا دانا و اگاه است
و خدای یکتا را پرستید و هیچ چیزی را شریک وی نگیرید و نسبت به پدر و مادر و خویشان و یتیمان و فقیران و همسایه دور و نزدیک و دوستان موافق و رهگذران و بندگان که زیردست تصرف شمایند نیکی کنید که خدا مردم متکبر خودپسند را دوست ندارد
همان گروه که بخل می‌ورزند و مردم را به بخل وادار می‌کنند و انچه را که خدا از فضل خود به انها بخشیده از ایات و احکام اسمانی کتمان می‌کنند و ما برای کافران عذابی خوارکننده مهیا داشته‌ایم
و هم انان که اموال خود را به قصد ریا و خودنمایی به مردم می‌بخشند و به خدا و روز قیامت نمی‌گروند و هر که را شیطان یار است بسیار بد یاری است
چه زیانی به انها می‌رسید اگر به خدا و روز قیامت ایمان اورده و از بهره‌ای که خدا به انان داده چیزی انفاق می‌کردند و خدا به احوال و نیات انان دانا است
خداوند به مقدار ذره‌ای به کسی ستم نکند و اگر عمل نیکی باشد زیاد گرداند و به نیکان جانب خود مزدی بزرگ عطا کند
پس چگونه است حال انان ان‌گاه که از هر طایفه‌ای گواهی اریم و تو را بر این امت به گواهی خواهیم
در ان روز انان که به راه کفر رفته و نافرمانی رسول کردند ارزو کنند که ای کاش با خاک زمین یکسان بودند و از خدا سخنی پنهان نتوانند کرد
ای اهل ایمان هرگز در حال مستی به نماز نیایید تا بدانید چه می‌گویید و چه می‌کنید و نه در حال جنابت به مساجد ایید مگر انکه رهگذر باشید تا وقتی که غسل کنید و اگر بیمار بودید یا انکه در سفر باشید یا قضا حاجتی دست داده باشد یا با زنان مباشرت کرده‌اید و اب برای تطهیر و غسل نیافتید پس به خاک پاک تیمم کنید ان‌گاه صورت و دستها را بدان مسح کنید که خدا بخشنده و امرزنده است
ایا ندیدی و ننگریستی به حال انان که اندک بهره‌ای از علم کتاب یافتند که خریدار ضلالت هستند و همی خواهند که شما اهل ایمان نیز گمراه شوید
و خدا داناتر است به دشمنان شما و همین بس که خدا دوستدار و یاور شما باشد
گروهی از یهود کلمات خدا را از جای خود تغییر داده و گویند فرمان خدا را شنیدیم و از ان سرپیچیم و به جسارت گویند بشنو که کاش ناشنوا باشی و گویند ما را رعایت کن و گفتار ایشان زبان‌بازی و طعنه و تمسخر به دین است و اگر به احترام می‌گفتند که ما فرمان حق را شنیدیم و تو را اطاعت کنیم و تو نیز سخن ما بشنو و به حال ما بنگر هر اینه انان را نیکوتر بود و به صواب نزدیکتر لیکن چون کافر شدند خدا انها را لعنت کرد و به جز اندکی ایمان نخواهند اورد
ای کسانی که به شما کتاب اسمانی داده شد به قرانی که فرستادیم که مصدق تورات و انجیل شماست ایمان اورید پیش از انکه بر چهره‌هایی از اثر ضلالت خط خذلان کشیم و انها را واژگون کنیم یا مانند اصحاب سبت بر انها لعنت و عذاب فرستیم و بترسید که قضای خدا واقع‌شدنی است
محققا خدا گناه شرک را نخواهد بخشید و سوای شرک را برای هر که خواهد می‌بخشد و هر کس که شرک به خدا اورد به دروغی که بافته گناهی بزرگ مرتکب شده است
نمی‌بینی انان را که دعوی پاکدلی کنند خداست که هر که را خواهد از رذائل پاک و منزه دارد و به قدر فتیلی رشته خرما به کسی ستم نشود
بنگر چگونه بر خدا دروغ می‌بافند و همین افترا بس گناهی اشکار است
ندیدی انان که بهره‌ای از کتاب اسمانی داشتند یعنی جهودان چگونه به بتان جبت و طاغوت می‌گروند و درباره کافران مشرک می‌گویند که راه انان به صواب نزدیکتر از طریقه اهل ایمان است
این گروهند که خدا انان را لعنت کرد و هر که را خدا لعن کند دیگر مددکار و یاوری برای او نتوانی یافت
مگر انان که از احسان به خلق به هسته خرمایی بخل می‌ورزند بهره‌ای از ملک خدا خواهند یافت
بلکه حسد می‌ورزند با مردم یعنی پیامبر و مسلمین چون انها را خدا به فضل خود برخوردار نمود که البته ما به ال ابراهیم کتاب و حکمت دادیم و به انها ملک و سلطنتی بزرگ عطا کردیم
ان‌گاه برخی بدو گرویدند و برخی مانع ایمان به او شدند پس انان را کیفر اتش افروخته دوزخ بس است
انان که به ایات ما کافر شدند به زودی در اتش دوزخشان درافکنیم که هر چه پوست تن انها بسوزد انان را پوست دیگری جایگزین کنیم تا سختی عذاب را بچشند که همانا خدا مقتدر و کارش از روی حکمت است
انان را که ایمان اوردند و نیکوکار شدند به زودی در بهشتی دراوریم که نهرها از زیر درختانش جاری است و در ان زندگانی جاوید کنند و برای انها در بهشت جفتهای پاکیزه است و انان را به سایه رحمت ابدی خود دراوریم
همانا خدا به شما امر می‌کند که امانتها را به صاحبانش باز دهید و چون حاکم بین مردم شوید به عدالت داوری کنید همانا خدا شما را پند نیکو می‌دهد که خدا شنوا و بیناست
ای اهل ایمان فرمان خدا و رسول و فرمانداران از طرف خدا و رسول که از خود شما هستند اطاعت کنید پس اگر در چیزی کار به نزاع کشد ان را به حکم خدا و رسول بازگردانید اگر به خدا و روز قیامت ایمان دارید این کار برای شما بهتر و خوش‌عاقبت‌تر خواهد بود
ایا ننگری به حال انان که به گمان و دعوی خود ایمان به قران تو و کتبی که پیش از تو فرستاده شده اورده‌اند چگونه باز می‌خواهند داوری به طاغوت برند در صورتی که مامورند که به طاغوت کافر شوند و شیطان خواهد که انان را گمراه کند گمراهی دور از هر سعادت
و چون به انها گفته شود که به حکم خدا و رسول بازایید گروه منافق را بینی که مردم را از گرویدن به تو منع می‌کنند
پس چگونه خواهد بود حال انها چون مصیبتی از کردار زشت خود به انان رسد ان‌گاه نزد تو ایند و به خدا سوگند خورند که ما در کار خود قصدی جز نیکویی و موافقت نداشتیم
اینانند که خدا از قلب انها اگاه است تو ای رسول از انان روی بگردان و انها را نصیحت کن و به گفتار دلنشین و موثر با ایشان سخن بگو
ما رسولی نفرستادیم مگر بر این مقصود که خلق به امر خدا اطاعت او کنند و اگر هنگامی که انان گروه منافق بر خود ستم کردند به تو رجوع می‌کردند و از کردار خود به خدا توبه نموده و تو هم برای انها استغفار می‌کردی و از خدا امرزش می‌خواستی در این حال البته خدا را توبه‌پذیر و مهربان می‌یافتند
نه چنین است قسم به خدای تو که اینان به حقیقت اهل ایمان نمی‌شوند مگر انکه در خصومت و نزاعشان تنها تو را حکم کنند و ان‌گاه به هر حکمی که کنی اعتراض نداشته کاملا از دل و جان تسلیم فرمان تو باشند
و اگر ما به انها حکم می‌کردیم که خود یعنی یکدیگر را بکشید یا از دیار خود برای جهاد بیرون روید به جز اندکی اطاعت امر نمی‌کردند و اگر به انچه پندشان می‌دهند عمل می‌کردند البته نیکوتر و کاری محکم و با اساس‌تر برای انها بود
و در ان صورت محققا ما انها را از نزد خود مزدی بزرگ به پاداش طاعت عطا می‌کردیم
و بی‌شک انان را به راه راست هدایت می‌نمودیم
و انان که اطاعت خدا و رسول کنند البته با کسانی که خدا به ان‌ها لطف فرموده یعنی با پیغمبران و صدیقان و شهیدان و نیکوکاران محشور خواهند شد و اینان نیکو رفیقانی هستند
این فضل و بخشش از سوی خداست و علم ازلی خدا کفایت کند
ای اهل ایمان سلاح جنگ برگیرید و ان‌گاه دسته دسته یا همه یک‌باره متفق برای جهاد بیرون روید
و همانا گروهی از شما در کار جنگ کندی و درنگ می‌کنند اگر برای شما حادثه ناگواری پیش اید به شماتت گویند خدا ما را مورد لطف خود قرار داد که با انان حاضر نشدیم
و اگر فضل خدا شامل حال شما گردد ان‌چنان که گویی میان شما و انان ابدا دوستی نبوده با تاسف گویند ای کاش ما نیز با انان به جهاد رفته بودیم تا از غنیمت نصیب فراوان می‌بردیم
پس کسانی باید در راه خدا جهاد کنند که دست از جان شسته‌اند و زندگی این جهان را به ان جهان می‌فروشند و هر کس در راه خدا جهاد کند و کشته شود یا فاتح گردد زود باشد که او را اجری عظیم دهیم
چرا در راه خدا جهاد نمی‌کنید و در راه ازادی جمعی ناتوان از مرد و زن و کودک که در مکه اسیر ظلم کفارند و دائم می‌گویند بار خدایا ما را از این شهری که مردمش ستمکارند بیرون ار و از جانب خود برای ما بیچارگان نگهدار و یاوری فرست
اهل ایمان در راه خدا و کافران در راه طاغوت شیطان جهاد می‌کنند پس شما مومنان با دوستان شیطان بجنگید و از انها بیم و اندیشه مکنید که مکر و سیاست شیطان بسیار سست و ضعیف است
ایا نمی‌نگری به حال مردمی که گفتند به ما اجازه جنگ ده و به انها گفته شد اکنون از جنگ خودداری کرده به نماز و زکات قیام کنید پس ان‌گاه که بر انها حکم جهاد امد در ان هنگام گروهی از انان به همان اندازه که باید از خدا ترسند یا بیش از ان از مردم ترسیدند و گفتند ای خدا چرا بر ما حکم جنگ را فرض کردی چرا عمر ما را تا اجل نزدیک طبیعی به تاخیر نیفکندی بگو زندگانی دنیا متاعی اندک است و جهان اخرت برای هر کس که خداترس باشد بهتر از دنیاست و در انجا کمترین ستمی به شما نخواهد شد
هر کجا باشید اگر چه در کاخهای بسیار محکم شما را مرگ فرا رسد و انان را اگر خوشی و نعمتی فرا رسد گویند این از جانب خداست و اگر زحمتی پیش اید گویند این از جانب توست بگو همه از جانب خدا است چرا این قوم جاهل از فهم هر سخن دورند
هر چه از انواع نیکویی به تو رسد از جانب خداست و هر بدی رسد از خود توست و ما تو را به رسالت برای مردم فرستادیم و تنها گواهی خدا کافی است
هر که رسول را اطاعت کند خدا را اطاعت کرده و هر که مخالفت کند کیفر مخالفتش با خداست و ما تو را به نگهبانی انها نفرستاده‌ایم
و منافقان روز نزد تو به زبان اظهار فرمانبرداری کنند و چون از حضور تو دور شوند شبانه گروهی خلاف گفته تو را در دل گیرند و خدا اندیشه شبانه انها را خواهد نوشت پس ای پیغمبر از انها روی بگردان و به خدا اعتماد کن که تنها خدا تو را نگهبان کافی است
ایا در قران از روی فکر و تامل نمی‌نگرند و اگر از جانب غیر خدا بود در ان اختلافی بسیار می‌یافتند
و منافقان چون امری به انان برسد که باعث ایمنی یا ترس مسلمین است و باید پنهان داشت ان را منتشر می‌سازند در صورتی که اگر ان را به رسول و به صاحبان حکم که از خودشان هستند گزارش می‌دادند همانا انان که اهل بصیرتند در ان واقعه صلاح‌اندیشی می‌کردند و اگر نه این بود که فضل خدا شامل حال شماست همانا به جز اندکی همه شیطان را پیروی می‌کردید
پس ای پیغمبر تو خود تنها در راه خدا به کارزار برخیز که جز بر خودت مکلف نیستی و مومنان را نیز ترغیب کن باشد که خدا اسیب کافران را از شما بازدارد که قدرت خدا بیشتر و عذابش سخت‌تر است
هر که سبب کار نیکویی شود هم او نصیبی کامل از ان برد و هر که وسیله کار قبیحی گردد از ان سهمی بسزا خواهد یافت و خدا بر همه چیز از نیک و بد اعمال خلق مراقبی تواناست
هر گاه شما را تحیت و سلامی گفتند شما نیز باید به تحیت و سلامی بهتر از ان یا مانند ان پاسخ دهید که خدا به حساب هر چیزی کاملا خواهد رسید
خدای یگانه هیچ خدایی جز او نیست محققا همه شما را در روز قیامت که شک در ان نیست جمع اورد و کیست که راست‌تر از خدا سخن گوید
چرا شما درباره منافقین دو فرقه شدید با انکه خدا انها را به کیفر اعمال زشتشان به حکم کفار بازگرداند ایا شما می‌خواهید کسی را که خدا گمراه کرده هدایت کنید در حالی که هر که را خدا گمراه کرد یعنی هدایت خدا را نپذیرفت هرگز تو بر هدایت او راهی نخواهی یافت
کافران ارزو کنند که شما مسلمین هم به مانند انها کافر شوید تا همه برابر در کفر باشید پس از انان تا در راه خدا هجرت نکنند دوست نگیرید و اگر مخالفت کردند انها را در هر کجا یافتید به قتل رسانید و از انها یاور و دوستی نباید اختیار کنید
مگر کسانی که به قومی که بین شما با انها عهد و پیمانی است در پیوسته باشند یا بر این عهد نزد شما ایند که از جنگ با شما و با قوم خودشان که دشمنان شما هستند هر دو خودداری کنند و از جنگ دلتنگ باشند با این دو طایفه از کافران که در حقیقت به شما پناهنده‌اند نباید قتال کنید و اگر خدا می‌خواست انها را بر شما مسلط می‌کرد تا با شما قتال می‌کردند پس هر گاه از شما کناره گرفتند و با شما نجنگیدند و تسلیم شما شدند خدا برای شما راهی بر علیه انها نگشوده است
گروهی دیگر را خواهید یافت که می‌خواهند از شما و از قوم خود ایمنی یابند هرگاه که راه فتنه‌گری بر انها باز شود به کفر خود بازگردند پس اگر از شما کناره نگرفتند و تسلیم شما نشدند و از اذیت شما دست نکشیدند در این صورت انها را هر جا یافتید بگیرید و به قتل رسانید ما شما را بر جان و مال این گروه تسلطی کامل بخشیدیم
هیچ مومنی را نرسد که مومن دیگری را به قتل رساند مگر انکه به اشتباه و خطا مرتکب ان شود و در صورتی که به خطا هم مومنی را مقتول ساخت باید به کفاره ان بنده مومنی را ازاد کند و خونبهای ان را به صاحبش تسلیم نماید مگر انکه دیه را ورثه به قاتل ببخشند و اگر مقتول مومن از قومی باشد که با شما دشمن و محاربند قاتل دیه ندهد لیکن بر او است که بنده مومنی را ازاد کند و اگر مقتول از قومی است که بین شما با انها پیمان برقرار بوده پس خونبها را به صاحب خون پرداخته و بنده مومنی به کفاره ان ازاد کند و اگر بنده‌ای نیابد بایستی دو ماه متوالی روزه دارد این توبه‌ای است که از طرف خدا پذیرفته است و خدا دانا و حکیم است
و هر کس مومنی را به عمد بکشد مجازات او اتش جهنم است که در ان جاوید معذب خواهد بود و خدا بر او خشم و لعن کند و عذابی بسیار شدید بر او مهیا سازد
ای اهل ایمان چون در راه خدا برای جهاد با کفار بیرون روید در کار دشمن تحقیق و جستجو کنید و به ان کس که اظهار اسلام کند و به شما سر تسلیم فرود اورد نسبت کفر مدهید تا مال و جانش را بر خود حلال کنید و از متاع ناچیز دنیا چیزی غنیمت برید که غنایم بی‌شمار نزد خداست اسلام شما هم اول امر همچنین اظهار و تسلیمی بیش نبود تا وقتی که خدا بر شما منت گذاشت پس اکنون باید تحقیق کنید که خدا به هر چه کنید اگاه است
هرگز مومنانی که بدون عذر از جهاد بازنشستند با انان که به مال و جان در راه خدا جهاد کنند یکسان نخواهند بود خدا مجاهدان فداکار به مال و جان را بر بازنشستگان از جهاد بلندی و برتری بخشیده و همه اهل ایمان را وعده پاداش نیکو فرموده و خداوند مجاهدان را بر بازنشستگان به اجر و ثوابی بزرگ برتری داده است
این درجات و بخشایش و رحمت اوست و خدا امرزنده و مهربان است
انان که فرشتگان جانشان را در حالی که ظالم به خود بوده‌اند می‌گیرند از انها پرسند که در چه کار بودید پاسخ دهند که ما در روی زمین مردمی ضعیف و ناتوان بودیم فرشتگان گویند ایا زمین خدا پهناور نبود که در ان هجرت کنید و ماوای ایشان جهنم است و ان بد جایگاه بازگشتی است
مگر ان گروه از مردان و زنان و کودکان که ناتوان بودند و گریز و چاره‌ای برایشان میسر نبود و راهی به نجات خود نمی‌یافتند
انها امیدوار به عفو و بخشش خدا باشند که خدا گناهشان را می‌بخشد و خدا بخشنده و امرزنده است
و هر کس در راه خدا از وطن خویش هجرت کند در زمین برای اسایش و گشایش امورش جایگاه بسیار خواهد یافت و هر گاه کسی از خانه خویش برای هجرت به سوی خدا و رسول بیرون اید و در سفر مرگ وی فرا رسد اجر و ثواب چنین کسی بر خداست و خدا پیوسته امرزنده و مهربان است
و هنگامی که در سفر باشید باکی بر شما نیست که نماز را کوتاه به جای ارید چهار رکعت را دو رکعت کنید هر گاه بیم ان داشته باشید که کافران شما را به رنج و هلاکت اندازند که دشمنی کفار نسبت به شما کاملا اشکار است
و هرگاه شخص تو در میان سپاه اسلام باشی و نماز بر انان به پا داری باید انها با تو مسلح به نماز ایستند و چون سجده نماز به جای اوردند و نماز را فرادی تمام کردند در پشت سر شما رفته و گروهی که نماز نخوانده بیایند و با تو نماز گزارند و البته با لباس جنگ و اسلحه زیرا کافران ارزو و انتظار دارند که شما از اسلحه و اسباب خود غفلت کنید تا ناگهان یکباره بر شما حمله ور شوند و چنانچه بارانی یا مرضی شما را از برگرفتن سلاح به رنج اندازد باکی نیست که اسلحه را فروگذارید ولی از دشمن برحذر باشید خدا برای کافران عذابی سخت خوارکننده مهیا ساخته است
پس ان‌گاه که از نماز فراغت یافتید باز در همه احوال ایستاده یا نشسته یا بر پهلو خفته در هر حال که توانید یاد خدا کنید سپس که از اسیب دشمن ایمن شدید در این حال نماز کامل به جای ارید که برای اهل ایمان حکمی معین و واجب و لازم است
و نباید در کار دشمن سستی و کاهلی کنید که اگر شما به رنج و زحمت می‌افتید انها نیز از دست شما رنج می‌کشند با این فرق که شما به لطف خدا امیدوارید و انها امیدی ندارند و خدا دانا و حکیم است و امیدواران را محروم نمی‌سازد
ای پیغمبر ما قران را به حق به سوی تو فرستادیم تا به انچه خدا به وحی خود بر تو پدید اورده میان مردم حکم کنی و نباید به نفع خیانتکاران با مومنان به خصومت برخیزی
و از خدا امرزش طلب که خدا امرزنده و مهربان است
و هرگز به خاطر مردمی که با نفوس خود خیانت می‌کنند با اهل ایمان جدال مکن که همانا خدا ان را که خیانتکار و بد عمل است دوست نمی‌دارد
مردم خیانتکار در کار خیانت از مردم شرم می‌کنند ولی از خدا شرم نمی‌کنند و حال انکه او با انهاست هنگامی که شبانگاه سخنانی ناپسند در دل می‌اندیشند و خدا در ان حال هم به هر چه کنند اگاه است
به فرض که شما خود از طرف انها در زندگانی دنیا دفاع توانید کرد کدام کس طرفداری انها را روز قیامت خواهد نمود و چه کس به وکالت انها تواند برخاست
و هر که عمل زشتی از او سرزند یا به خویشتن ستم کند سپس از خدا طلب امرزش و عفو نماید خدا را بخشنده و مهربان خواهد یافت
هر که گناهی کند به خود زیان رسانده و خدا دانا و کارش از روی حکمت است
و هر کس خطا یا گناهی از او سر زند و تهمت به بی‌گناهی بندد مرتکب بهتان و گناه بزرگ و اشکاری شده است
و اگر فضل و رحمت خدا شامل حال تو نبود گروهی از انان دشمنان اسلام همت بر ان گماشته بودند که تو را از راه صواب دور سازند حال انکه انها خود را از راه حق و صواب دور ساخته و به تو هیچ زیانی نتوانند رسانید و خدا به تو این کتاب قران مجید و مقام حکمت و نبوت را عطا کرده و انچه را که نمی‌دانستی به تو بیاموخت و خدا را با تو لطف عظیم و عنایت بی‌اندازه است
هیچ فایده و خیری در سخنان سری انها نیست مگر انکه کسی به صدقه دادن و نیکویی کردن و اصلاح میان مردم امر کند و هر که در طلب رضای خدا چنین کند به زودی به او اجر عظیم کرامت کنیم
و هر کس پس از روشن بودن راه حق بر او با رسول او به مخالفت برخیزد و راهی غیر طریق اهل ایمان پیش گیرد وی را به همان طریق باطل و راه ضلالت که برگزیده واگذاریم و او را به جهنم درافکنیم که ان مکان بسیار بد منزلگاهی است
خدا گناه شرک را نخواهد بخشید و ما دون شرک را بر هر که مشیتش تعلق گیرد می‌بخشد و هر که به خدا شرک ارد به گمراهی سخت و دور از سعادت در افتاده است
مشرکان نمی‌خوانند غیر خدای عالم جز دخترانی را بتهایی را که نام دختران بر انها نهاده‌اند و نمی‌خوانند جز شیطان سرکش را
که خدا ان شیطان را از درگاه رحمت خود دور کرده زیرا به مجادله با خدا برخاست و گفت من از بندگان تو قسمتی معین را زیر بار طاعت خود خواهم کشید
و سخت گمراهشان کنم و به ارزو های باطل و دور و دراز درافکنم و دستور دهم تا گوش حیوانات ببرند که اینها نصیب بتهاست و امر کنم تا خلقت خدا را تغییر دهند و ای بندگان بدانید هر کس شیطان را دوست گیرد نه خدا را سخت زیان کرده زیانی اشکار
شیطان انان را بسیار وعده دهد و ارزومند و امیدوار کند ولی انان را چیزی به جز غرور و فریب وعده نمی‌دهد
ایشان را منزلگاه جهنم است و از ان مفر و گریزگاهی نخواهند یافت
و انان که به خدا گرویدند و کارهای شایسته کردند به زودی انها را به بهشتی دراوریم که زیر درختانش نهرها جاری است و همیشه برای ابد در ان باشند وعده خدا حق است و کیست در گفتار راستگوتر از خدا
کار به امال و ارزوی شما و ارزوی اهل کتاب یهود و نصاری درست نشود هر ان که کار بد کند کیفر ان را خواهد دید و به جز خدا احدی را یار و یاور خود نتواند یافت
و هر که از زن و مرد کاری شایسته کند با ایمان به خدا چنین کسان به بهشت درایند و به قدر نقیری پرده هسته خرمایی به انان ستم نکنند
دین چه کس بهتر از ان کسی است که خود را تسلیم حکم خدا نموده و هم نیکوکار است و پیروی از ایین ابراهیم حنیف نموده ان ابراهیمی که خدا او را به مقام دوستی خود برگزیده است
هر چه در اسمانها و زمین است ملک خداست و او به همه چیز احاطه و اگاهی دارد
ای پیغمبر درباره زنان از تو فتوا خواهند بگو خدا و انچه از ایات کتاب او بر شما تلاوت شود هم در حق زنان و دختران یتیمی که مهر و حقوق لازمه انها را ادا نکرده و مایل به نکاح انان هستید و هم در حق فرزندان ناتوان فتوا خواهد داد و نیز دستور می‌دهد که درباره یتیمان عدالت پیشه گیرید و در نیکی کوشید که هر کار نیک به جای ارید خدا بر ان اگاه است
و اگر زنی بیم داشت که شوهرش با وی مخالفت و بد سلوکی کند یا از او دوری گزیند باکی نیست که هر دو تن به گونه‌ای به راه صلح و سازش باز ایند که صلح به هر حال بهتر است و نفوس را بخل و حرص فرا گرفته و اگر درباره یکدیگر نیکویی کرده و پرهیزکار باشید خدا به هر چه کنید اگاه است
شما هرگز نتوانید میان زنان به عدالت رفتار کنید هر چند راغب و حریص بر عدل و درستی باشید پس به تمام میل خود یکی را بهره‌مند و ان دیگر را محروم نکنید تا او را معلق و بلا تکلیف گذارید و اگر سازش کنید و پرهیزکار باشید همانا خدا بخشنده و مهربان است
و اگر از یکدیگر جدا شوند باز خدا هر یک را از دیگری به رحمت واسع خود بی‌نیاز خواهد کرد و خدا را رحمت بی‌منتهاست و به حقیقت هر چیز داناست
و هر چه در اسمانها و زمین است ملک خداست و ما هم به انان که پیش از شما به انها کتاب داده شد و هم به شما سفارش اکید کردیم که پرهیزکار و خدا ترس باشید و اگر هم کافر شوید ملک اسمان و زمین او راست به طاعت شما محتاج نیست و خدا بی نیاز و ستوده است
و انچه در اسمانها و انچه در زمین است همه ملک اوست و تنها خدا به نگهبانی خلق کافی است
ای مردم خدا اگر بخواهد همه شما را به کلی از دنیا می‌برد و قومی دیگر می‌اورد و البته خدا بر این کار مقتدر و تواناست
هر که ثواب و نعمت دنیا را طالب است از خدا بخواهد که ثواب دنیا و اخرت نزد خداست و خدا شنوا و بیناست
ای اهل ایمان نگهدار عدالت باشید و برای خدا گواهی دهید هر چند بر ضرر خود یا پدر و مادر و خویشان شما باشد برای هر کس شهادت می‌دهید اگر فقیر باشد یا غنی خدا به رعایت حقوق انها اولی است پس شما در حکم و شهادت پیروی هوای نفس نکنید تا مبادا عدالت نگاه ندارید و اگر زبان را در شهادت به نفع خود بگردانید یا از بیان حق خودداری کنید خدا به هر چه کنید اگاه است
ای کسانی که به زبان ایمان اورده‌اید به حقیقت و از دل هم ایمان اورید به خدا و رسول او و کتابی که به رسول خود فرستاده و کتابی که پیش از او فرستاده تورات و انجیل و هر که به خدا و فرشتگان و کتابها ی اسمانی و رسولان او و روز قیامت کافر شود به گمراهی سخت و دور از سعادت درافتاده است
انان که نخست ایمان اورده سپس کافر شدند باز ایمان اورده دیگر بار کافر شدند پس بر کفر خود افزودند اینان را خدا نخواهد بخشید و به راهی هدایت نخواهد فرمود
منافقان را بشارت ده که بر انان عذابی دردناک خواهد بود
ان گروه که کافران را دوست گیرند و مومنان را ترک گویند ایا نزد کافران عزت می‌طلبند عزت همه نزد خداست
و محققا خداوند در کتاب خود این حکم را بر شما فرستاد که چون ایات خدا را شنیدید که بدان کافر شوند و استهزا کنند پس با ان گروه منافق مجالست مکنید تا در حدیثی دیگر داخل شوند که اگر با انان همنشین شوید ان گاه شما هم مانند انان هستید و خدا منافقان را با کافران در جهنم جمع خواهد کرد
منافقان انانی هستند که نگران و مراقب حال شمایند چنانچه برای شما فتح و ظفری پیش اید برای اخذ غنیمت گویند نه اخر ما با شما بودیم و اگر کافران را فتح و بهره‌ای رسد به انها گویند نه ما شما را به اسرار مسلمانان اگاه کردیم و شما را از اسیب مومنان نگهداری نمودیم پس خدا فردای قیامت میان شما و انان حکم کند و خداوند هیچ گاه برای کافران نسبت به اهل ایمان راه تسلط باز نخواهد نمود
همانا منافقان با خدا مکر و حیله می‌کنند و خدا نیز با انان مکر می‌کند و چون به نماز ایند با حال بی‌میلی و کسالت نماز کنند و برای ریاکاری ایند و ذکر خدا را جز اندک نکنند
دو دل و مردد باشند نه به سوی مومنان یکدل می‌روند و نه به جانب کافران و هر که را خدا گمراه کند پس هرگز برای او راه هدایتی نخواهی یافت
ای اهل ایمان مبادا کافران را به دوستی گرفته و مومنان را رها کنید ایا می‌خواهید برای خدا بر عقاب و کفر و عصیان خود حجتی اشکار قرار دهید
البته منافقان را در جهنم پست‌ترین جایگاه است و برای انان هرگز یاری نخواهی یافت
مگر انها که توبه نموده و تباهکاری خود را اصلاح کردند و به دین خدا در اویختند و به کتاب حق متوسل شدند و دین خود را برای خدا خالص گردانیدند پس این گروه در صف مومنان باشند و به زودی خدا به مومنان اجر بزرگ عطا خواهد فرمود
خداوند چه غرضی دارد که شما را عذاب کند اگر لطف خدا را شکر گزارید و به او ایمان ارید خدا شکر نعمت از شما می‌پذیرد و علمش به صلاح خلق محیط است
خدا دوست نمی‌دارد که کسی به گفتار زشت به عیب خلق صدا بلند کند مگر ان که ظلمی به او رسیده باشد همانا که خدا شنوا و داناست
اگر درباره خلق اشکارا یا پنهانی نیکی کنید یا از بدی دیگران درگذرید خدا همیشه از بدیها در می‌گذرد با انکه در انتقام تواناست
انان که به خدا و رسولان او کافر شوند و خواهند که میان خدا و پیغمبرانش جدایی اندازند و گویند ما به برخی از انبیا ایمان اورده و به پاره‌ای ایمان نیاوریم و خواهند که میان کفر و ایمان راهی اختیار کنند
به حقیقت کافر اینهایند و ما برای کافران عذابی خوار کننده مهیا ساخته‌ایم
و انان که ایمان به خدا و رسولانش اوردند و تفرقه میان خدا و هیچ یک از پیغمبران نیفکندند اینها را خدا به زودی اجرشان را عطا کند و خدا پیوسته بخشنده و مهربان است
ای پیغمبر اهل کتاب از تو درخواست کنند که از اسمان کتابی یکجا برای انان فرود اوری همانا از موسی نیز درخواستی بالاتر از این کردند و گفتند خدا را به چشم ما اشکار بنما پس به سبب این جهل و سرکشی صاعقه سوزان انها را درگرفت و پس از ان همه ایات روشن باز گوساله‌پرستی اختیار کردند باز ما از این کار زشت انان درگذشتیم و به موسی حجتی اشکار بخشیدیم
و کوه طور را برای اتمام حجت و اخذ پیمان بر فراز سر انها بلند گردانیدیم و انها را گفتیم به حال سجده بدین درگاه درایید و گفتیم از حکم روز شنبه تعدی مکنید و از انها پیمانی سخت گرفتیم
پس چون پیمان شکستند و به ایات خدا کافر شدند و پیغمبران را به ناحق کشتند و همه این قبایح به جای اوردند بدین عذر که گفتند دلهای ما در پرده است و دروغ گفتند بلکه خدا به سبب کفر انها را مهر بر دل نهاد که به جز اندکی ایمان نیاورند
و هم به واسطه کفرشان و بهتان بزرگشان بر مریم
و هم از این رو که گفتند ما مسیح عیسی بن مریم رسول خدا را کشتیم در صورتی که او را نه کشتند و نه به دار کشیدند بلکه امر بر انها مشتبه شد و همانا انان که درباره او عقاید مختلف اظهار داشتند از روی شک و تردید سخنی گفتند و عالم به او نبودند جز انکه از پی گمان خود می‌رفتند و به طور یقین مسیح را نکشتند
بلکه خدا او را به سوی خود بالا برد و پیوسته خدا مقتدر و کارش از روی حکمت است
و هیچ کس از اهل کتاب نیست جز انکه پیش از مرگ به وی عیسی ایمان خواهد اورد و در روز قیامت او بر انان گواه خواهد بود
پس به جهت این همه ظلمی که یهود کردند و هم بدین جهت که بسیاری مردم را از راه خدا منع کردند ما نعمت‌های پاکیزه‌ای را که بر انها حلال بود حرام گردانیدیم
و هم بدین جهت که ربا می‌گرفتند در صورتی که از ربا خوردن نهی شده بودند و هم از ان رو که اموال مردم را به باطل می‌خوردند و ما برای کافران انها عذابی دردناک مهیا ساخته‌ایم
لیکن کسانی از انها که در علم قدمی ثابت دارند و به انچه بر تو و پیغمبران پیش از تو نازل شده می‌گروند و به ویژه مومنان دیگر انان که نماز به پا می‌دارند و زکات می‌دهند و به خدا و روز قیامت ایمان می‌اورند به زودی خدا انان را اجر و ثواب عظیم عطا خواهد کرد
ما به تو وحی کردیم چنانکه به نوح و پیغمبران بعد از او و همچنین به ابراهیم و اسماعیل و اسحاق و یعقوب و اسباط فرزندان یعقوب و عیسی و ایوب و یونس و هارون و سلیمان وحی نمودیم و به داود هم زبور عطا کردیم
و رسولانی هم که شرح حال انها را از پیش بر تو حکایت کردیم و انهایی را که حکایت ننمودیم به همه خدا وحی فرستاد و خدا با موسی در طور اشکار و روشن سخن گفت
رسولانی را فرستاد که نیکان را بشارت دهند و بدان را بترسانند تا انکه پس از فرستادن رسولان مردم را بر خدا حجتی نباشد و خدا همیشه مقتدر و کارش بر وفق حکمت است
اگر اینان به نبوت تو گواهی نمی‌دهند لیکن خدا به انچه بر تو فرستاده گواهی دهد که ان را به علم خود فرستاده و فرشتگان نیز گواهی دهند و گواهی خدا کفایت است
انان که کافر شده و مردم را از راه خدا باز داشتند همانا سخت به گمراهی افتاده و از راه نجات دورند
انان که کافر و ستمگر شدند هیچ گاه خدا انان را نخواهد امرزید و به راهی هدایت نخواهد نمود
مگر به راه دوزخ که در ان جاوید خواهند بود و خدا را این کار انتقام از ستمکاران اسان است
ای مردم همانا این پیغمبر به حق برای هدایت شما از جانب پروردگارتان امده پس ایمان ارید که برای شما بهتر است و اگر کافر شوید پس از این کفر به خود زیان رسانیده‌اید و خدا از کفرتان بی‌زیان و از اطاعت شما بی‌نیاز است زیرا هر چه در اسمانها و زمین است همه ملک خداست و خدا به احوال هر مومن و کافر دانا و در ثواب و عقاب انان درستکار است
ای اهل کتاب در دین خود اندازه نگه دارید و درباره خدا جز به راستی سخن نگویید در حق مسیح عیسی بن مریم جز این نشاید گفت که او رسول خداست و کلمه الهی است که به مریم فرستاده و روحی از عالم الوهیت است پس به خدا و همه فرستادگانش ایمان اورید و به تثلیث قائل نشوید اب و ابن و روح القدس را خدا نخوانید از این گفتار شرک باز ایستید که برای شما بهتر است جز خدای یکتا خدایی نیست و منزه و برتر از ان است که او را فرزندی باشد هر چه در اسمان و زمین است همه ملک او است و خدا تنها به نگهبانی همه موجودات کافی است
هرگز مسیح از بنده خدا بودن ابا و استنکاف ندارد و فرشتگان مقرب نیز به بندگی او معترفند و هر کس از بندگی خدا سر پیچد و دعوی برتری کند زود باشد که خدا همه را به سوی خود محشور سازد
پس انان را که ایمان اورده و نیکوکار شده اجر و ثواب تمام و کامل می‌دهد و به فضل خود بر ان می‌افزاید و انان را که سرپیچی و سرکشی کرده به عذابی دردناک معذب خواهد فرمود و انان بر نجات خود جز خدا هیچ کس را دوست و یاور نخواهند یافت
ای مردم برای هدایت شما از جانب خدا برهانی محکم امد و نوری تابان به شما فرستادیم
پس انان که به خدا گرویدند و به او متوسل شدند به زودی انها را به جایگاه رحمت و فضل خود دراورده و به راهی راست به سوی خود رهبری نماید
ای پیغمبر از تو درباره کلاله یعنی برادر و خواهر پدری یا پدری و مادری فتوا خواهند بگو خدا چنین فتوا می‌دهد که هر گاه کسی بمیرد در حالی که فرزند نداشته باشد و او را خواهری باشد وی را نصف ترکه است و او نیز از خواهر ارث برد اگر خواهر را فرزند نباشد و اگر میت را دو خواهر باشد انها را دو ثلث ترکه است و اگر میت را چندین برادر و خواهر است در این صورت ذکور دو برابر اناث ارث برند خدا احکام خود را برای شما بیان می‌کند تا گمراه نشوید و خدا به همه چیز دانا است