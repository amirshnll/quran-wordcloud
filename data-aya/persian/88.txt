که ان روز رخسار گروهی کافر و متکبر ترسناک و ذلیل باشد
و همه کارشان رنج و مشقت است
به اتش فروزان دوزخ در ایند
از چشمه اب گرم جهنم ابشان نوشانند
طعامی غیر ضریع دوزخ که علفی بد طعم و بوست غذای انها نیست
که ان طعام هر چه خورند نه فربه‌شان کند و نه سیرشان گرداند
جمعی دیگر رخسارشان شادمان و خندان است
از سعی و کوشش خود در طاعت خدا خشنودند
در بهشت بلند مرتبت مقام عالی یافته‌اند
و در انجا هیچ سخن زشت و بیهوده نشنوند
در ان بهشت چشمه‌ها ی اب زلال و گوارا جاری است
و هم انجا تختهای عالی و کرسیهای بلند پایه نهاده‌اند
و قدحهای بزرگ بهترین شراب گذاشته‌اند
و مسند و بالشهای لطیف مرتب داشته‌اند
و فرشهای عالی گرانبها گسترده‌اند
ایا مردم در خلقت شتر نمی‌نگرند که چگونه به انواع حکمت و منفعت برای بشر خلق شده است
و در خلقت کاخ بلند اسمان فکر نمی‌کنند که چگونه ان را بر افراشته‌اند
و کوهها را نمی‌بینند که چگونه بر زمین کوبیده‌اند
و به زمین نظر نمی‌کنند که چگونه گسترده‌اند
پس خلق را به حکمتهای الهی متذکر ساز که وظیفه پیغمبری تو غیر از این نیست
تو مسلط و توانا بر تبدیل کفر و ایمان انها نیستی
جز انکه هر کس پس از تذکر روی از حق بگرداند و کافر شود
او را خدا به عذابی بزرگ در دوزخ معذب کند
البته باز گشت انها به سوی ماست
ان گاه حسابشان بر ما خواهد بود
قسم به صبحگاه هنگامی که خدا جهان را به نور خورشید تابان روشن می‌سازد