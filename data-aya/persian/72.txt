ای رسول ما بگو مرا وحی رسیده که گروهی از جنیان ایات قران را هنگام قرائت من استماع کرده‌اند و پس از شنیدن گفته‌اند که ما از قران ایات عجیبی شنیدیم
که به راه خیر و صلاح هدایت می‌کند بدین سبب ما به ان ایمان اورده و دیگر هرگز به خدای خود مشرک نخواهیم شد
و همانا بسیار بلند مرتبه است شان و اقتدار پروردگار ما او همجفت و فرزندی هرگز نگرفته و از این الایشهای جسمانی پاک و مبرا است
و البته سفیهان و بی‌خردان ما به خدا دروغ می‌بستند که به او فرزندی مسیح و عزیر و فرشتگان را نسبت دادند
و ما چنین می‌پنداشتیم که هرگز هیچ قومی از جن و انس بر خدای متعال دروغ و افترا نخواهد گفت
و همانا مردانی از نوع بشر به مردانی از گروه جن پناه می‌بردند و خود را در بیابانها به جنیان می‌سپردند و جنیان بر غرور و جهل انها سخت می‌افزودند ایه چنین تفسیر شده که زمان جاهلیت عرب در بیابان پناه به بزرگ جنیان انجا می‌برد تا ایمن باشد ان‌گاه اسوده می‌خفت و مال و جانش به خطر می‌افتاد
و انها هم مانند شما ادمیان گروهی کافر شده و گمان کردند که خدا احدی را به قیامت زنده نخواهد کرد
و جنیان گفتند ما به اسمان بر شدیم تا اسرار وحی را استراق کنیم لیکن یافتیم که انجا فرشته نگهبان با قدرت و تیر شهاب اتشبار فراوان است
و ما پیش از نزول قران در کمین شنیدن سخنان اسمانی و اسرار وحی می‌نشستیم اما اینک هر که از اسرار وحی الهی سخنی بخواهد شنید تیر شهاب در کمینگاه اوست
و ما هنوز نمی‌دانیم که ایا عاقبت برای مردم زمین با این مذاهب و اعمال مختلف که دارند شر و فساد خواسته‌اند یا که خدای انها بر هدایت انان رشد و خیر و صلاح انها را منظور دارد
و همانا برخی از ما صالح و نیکوکار هستیم و برخی بر خلاف ان عقیده و اعمال ما هم بسیار متفرق و مختلف است
و ما چنین دانسته‌ایم که هرگز در زمین بر قدرت خدا غلبه و از محیط اقتدارش فرار نتوانیم کرد
و ما چون به سخنان هدایت یعنی ایات قران گوش فرا دادیم برخی ایمان اوردیم و هر که به خدای خود ایمان اورد دیگر از نقصان خیر و ثواب و از احاطه رنج و عذاب بر خود هیچ نترسد
و از ما جنیان هم بعضی مسلمان و بی‌ازار و برخی کافر و ستمکارند و انان که اسلام اوردند راستی به راه رشد و صواب شتافتند
و اما ستمکاران ما هیزم بر اتش جهنم گردیدند
و اگر بر طریقه اسلام و ایمان پایدار بودند اب علم و رحمت و رزق فراوان نصیبشان البته می‌گردانیدیم
تا به ان نعمت انها را امتحان و ازمایش کنیم و هر که از یاد خدای خود اعراض کند خدا او را به عذابی بسیار سخت دراورد
و مساجد مخصوص پرستش ذات یکتای خداست پس نباید با خدا احدی غیر او را پرستش کنید
و چون بنده خاص خدا محمد صلی الله علیه و اله و سلم قیام کرد و خدا را می‌خواند طایفه جنیان برای استماع قران چنان گرد او ازدحام کردند که نزدیک بود بر سر هم فرو ریزند
بگو من تنها خدای خود را می‌پرستم و هرگز احدی را با او شریک نمی‌گردانم
و باز بگو من مالک و قادر بر خیر و شر شما نیستم
باز بگو که اگر خدا بر من قهر و غضب کند ابدا کسی مرا از قهر خدا در پناه نتواند گرفت و به غیر او هیچ گریز گاهی هرگز نخواهم یافت
تنها مامن و پناه من ابلاغ احکام خدا و رسانیدن پیغام الهی است و انان که نافرمانی خدا و رسول او کنند البته کیفرشان اتش دوزخ است که در ان تا ابد مخلد باشند
ای رسول کافران را رها کن تا روزی که عذاب موعود خود را به چشم ببینند ان زمان خواهند دانست که تو و انها کدامتان یارانش ضعیف و ناتوان‌تر و سپاهش کمتر است
بگو من خود ندانم که عذاب موعود شما وقتش نزدیک است یا خدا تا ان روز مدتی بسیار قرار داده است
او دانای غیب عالم است و هیچ کس را بر غیب خود اگاه نمی‌کند
مگر ان کس را که به پیامبری برگزیده است که فرشتگان را از پیش رو و پشت سر او می‌فرستد تا اسرار وحی را شیاطین به سرقت گوش نربایند
تا بداند و معلوم سازد که ان رسولان پیغامهای پروردگار خود را به خلق کاملا رسانیده‌اند و البته خدا به انچه نزد رسولان است احاطه کامل دارد و به شماره هر چیز در عالم به خوبی اگاه است