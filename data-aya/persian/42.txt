حم‌
عسق اسرار کتاب خداست
این گونه به سوی تو و رسولان پیش از تو خدای مقتدر دانا وحی می‌کند
انچه در اسمانها و انچه در زمین است همه ملک اوست و او خدای بلند مرتبه بزرگ است
نزدیک است که اسمانها از فراز هم یکی پس از دیگری شکافته و درهای ان به وحی رسولان باز شود و فرشتگان رحمت به ستایش خدای خود تسبیح گویند و برای اهل زمین از خدا مغفرت و امرزش طلبند و ندا کنند که الا ای بندگان بدانید که خداست ان ذاتی که بسیار امرزنده و مهربان است
و انان که غیر خدا را معبود و محبوب خویش برگرفتند خدا رقیب و نگهبان بر اعمال انهاست و تو وکیل کار و مسئول کردار انان نخواهی بود
و این چنین قران فصیح عربی را ما به تو وحی کردیم تا مردم ام القری شهر مکه و هر که را که در اطراف ان است از خدا بترسانی و هم از سختی روز بزرگ قیامت که همه جمع ایند و هیچ شک در ان نیست و گروهی در بهشت جاودان و فرقه‌ای در اتش سوزان روند بیم دهی
و اگر خدا می‌خواست و در ازل صلاح نظام عالم می‌دانست تمام خلایق را به قهر یک فرقه مومن قرار می‌داد و لیکن برای امتحان چنین نخواسته تا هر که را بخواهد به رحمت خود داخل کند و ستمکاران را هیچ یار و ناصری نباشد
اری مشرکان غیر خدا را یار و دوستدار خود برگرفتند و حال انکه خدا منحصرا دوست و یاور بندگان است و اوست که مردگان را زنده می‌کند و اوست که بر هر چیز تواناست
و انچه در ان اختلاف و نزاع کردید حکم ان به خدا و احکام خدا راجع است همان خدا ی افریننده عالم و ادم پروردگار من است که بر او توکل کرده و به درگاه او به تضرع باز می‌گردم
خدا افریننده اسمانها و زمین است برای شما ادمیان از جنس خودتان زنان را هم جفت شما قرار داد و نیز چهار پایان را جفت نر و ماده افرید و به این تدبیر ازدواج شما را خلق بی‌شمار کند ان خدای یکتا را هیچ مثل و مانندی نیست و او شنوا و بیناست
کلید گنج نعمتهای اسمانها و زمین او راست هر که را خواهد رزق وسیع دهد و هر که را خواهد تنگ روزی کند که او به هر چیز اگاه است
خدا شرع و ایینی که برای شما مسلمین قرار داد حقایق و احکامی است که نوح را هم به ان سفارش کرد و بر تو نیز همان را وحی کردیم و به ابراهیم و موسی و عیسی هم ان را سفارش نمودیم که دین خدا را بر پا دارید و هرگز تفرقه و اختلاف در دین مکنید مشرکان را که به خدای یگانه و ترک بتان دعوت می‌کنی قبولش بسیار در نظرشان بزرگ می‌اید باری از انکار انها میندیش که خدا هر که را بخواهد به سوی خود و مقام رسالت خویش برمی‌گزیند و هر که را به درگاه خدا به تضرع و دعا باز اید هدایت می‌فرماید
و مردم در دین راه تفرقه و اختلاف نپیمودند مگر پس از انکه علم و برهان از جانب حق بر انها امد و لیکن دانسته برای تعدی و ظلم به یکدیگر اختلاف کردند و اگر ان کلمه رحمت از لطف خدا سبقت نگرفته بود که تا وقتی معین تعجیل در عذاب نکند البته میان مردم ستمکار حکم به هلاک می‌شد و انان که پس از گذشتگان وارث کتاب اسمانی شدند مانند یهود و نصارا در ان کتاب اسمانی سخت در شک و ریب بماندند
بدین سبب تو همه را به دین اسلام و کلمه توحید دعوت کن و چنانکه ماموری پایداری کن و پیرو هوای نفس مردم مباش و بگو که من به کتابی که خدا فرستاد قران ایمان اورده‌ام و مامورم که میان شما به عدالت حکم کنم خدای یگانه پروردگار همه ما و شماست پاداش عمل ما بر ما و عمل شما بر شماست و پس از تبلیغ رسالت دیگر هیچ حجت و گفت و گویی بین ما و شما باقی نیست خدا روز جزا برای حکم حق میان ما جمع می‌کند و بازگشت همه به سوی اوست
و انان که در دین خدا از حسد و عناد با رسولش جدل و احتجاج برانگیزند پس از انکه خلق دعوت او را پذیرفتند حجت انها نزد خدا لغو و باطل است و بر انها قهر و غضب و عذاب سخت خواهد بود
خداست ان که کتاب اسمانی را به حق و نیز ترازوی عدالت را فرستاد و تو چه دانی ممکن است ساعت قیامت بسیار نزدیک باشد
انان که به ساعت قیامت ایمان نمی‌اورند به تمسخر تقاضای تعجیل در ظهور قیامت می‌کنند اما اهل ایمان از ان روز سخت ترسانند و می‌دانند که ان روز و همه وعده‌های اخرت بر حق است الا ای مردم بدانید انان که در قیامت جدل و انکار می‌کنند سخت در گمراهی دور از سعادت اند
خدا را به بندگان لطف و محبت بسیار است هر که را بخواهد روزی می‌دهد و او توانای مطلق و مقتدر و غالب است
هر کس حاصل کشت اخرت را بخواهد ما بر تخمی که کاشته می‌افزاییم و هر که تنها حاصل کشت دنیا را بخواهد او را هم از ان نصیب می‌کنیم ولی در اخرت از نعمت ابدی ان چون نخواسته نصیبی نخواهد یافت
ایا خدایان باطل مشرکان بر انها شرع و احکامی که خدا اجازه نفرموده جعل کرده‌اند و اگر کلمه فصل یعنی حکم تاخیر عذاب نبود میان انها به هلاکت حکم می‌شد و ستمکاران را البته روزی عذاب دردناک خواهد بود
در ان روز ظالمان را بینی که از کیفر کردار خود سخت ترسان و هراسانند و البته به کیفر خواهند رسید و انان که به خدا ایمان اوردند و نیکوکار شدند در باغهای بهشت منزل یافته و نزد خدای خود هر چه خواهند بر انان مهیاست این همان فضل و رحمت نامنتهای خداست که نصیب اهل ایمان است
این بهشت ابد همان است که خدا به بندگانی که ایمان اورده و نیکوکار شدند بشارت ان را داده است بگو من از شما اجر رسالت جز این نخواهم که مودت و محبت مرا در حق خویشاوندان منظور دارید و دوستدار ال محمد باشید که این اجر هم به نفع امت و برای هدایت یافتن انهاست و هر که کاری نیکو انجام دهد ما نیز در ان مورد بر نیکوییش بیفزاییم که خدا بسیار امرزنده گناهان و پذیرنده شکر بندگان است
بلکه مردم نادان خواهند گفت او محمد صلی الله علیه و اله و سلم بر خدا دروغ بسته که محبت اهل بیت را بر امت واجب کرده چنین نیست و هرگز رسولی بر خدا دروغ نتواند بست که اگر خدا بخواهد بر قلب تو مهر می‌نهد و به کلمات وحی خود سخن باطل را محو و نابود و حق را ثابت و برقرار می‌گرداند که خدا به اسرار دلهای خلق کاملا اگاه است
و اوست خدایی که توبه بندگانش را می‌پذیرد و گناهان را می‌بخشد و هر چه کنید می‌داند
و دعای انان را که ایمان اورده و نیکوکار شوند مستجاب می‌گرداند و از فضل و کرم خود بر ثواب انها می‌افزاید و برای کافران عذابی سخت خواهد بود
و اگر خدا روزی بندگان را وسیع و فراوان کند در روی زمین ظلم و طغیان بسیار کنند لیکن به اندازه‌ای که بخواهد و صلاح داند نازل می‌گرداند که خدا به احوال بندگانش اگاه و بیناست
و اوست خدایی که باران را پس از نومیدی خلق می‌فرستد و رحمت و نعمت خود را فراوان می‌گرداند و اوست خداوندگار محبوب الذات ستوده صفات
و از جمله ایات قدرت او خلقت اسمانها و زمین است و هم انچه در انها از انواع جنبندگان پراکنده است و او بر جمع اوری موجوداتی که در اسمانها و کرات بی‌شمار عالم پراکنده است هر وقت بخواهد قادر است
و انچه از رنج و مصائب به شما می‌رسد همه از دست اعمال زشت خود شماست در صورتی که خدا بسیاری از اعمال بد را عفو می‌کند
و شما در زمین هیچ قدرتی ندارید و از کوچکترین قوای جهان زبون و عاجزید و غیر خدا در عالم هیچ یار و یاوری ندارید
و یکی از ایات قدرت الهی سیر و گردش کشتیهاست که در اب دریا مانند کوههای بلند در حرکت است
اگر خدا بخواهد باد را سکون و ارامش دهد تا کشتیها بر پشت اب از جنبش بایستد در این کار برای مردم با صبر شکر گزار ادله‌ای از قدرت خدا نمودار است
یا اگر بخواهد خدا کشتیهایشان را به جرم بدکاری به دریا غرق می‌کند و اگر بخواهد بسیاری از جرم شما را می‌بخشد
و تا انان که در ایات ما راه جدال و انکار می‌پیمایند بدانند که بر انها از قهر و عذاب ما هیچ مفر و نجاتی نیست
پس چیزی که نصیب شما گردیده متاع فانی زندگی دنیاست و انچه نزد خداست بسیار بهتر و باقی‌تر است اما ان مخصوص است به انان که به خدا ایمان اورده‌اند و بر پروردگار خود توکل می‌کنند
و انان که از گناهان بزرگ و زشتکاری می‌پرهیزند و چون بر کسی خشم و غضب کنند بر او می‌بخشند
و انان که امر خدایشان را اجابت کردند و نماز به پا داشتند و کارشان را به مشورت یکدیگر انجام می‌دهند و از انچه روزی انها کردیم به فقیران انفاق می‌کنند
و انان که چون ظلمی بر انها هجوم کند از مومنان یاری طلبیده انتقام می‌جویند
و انتقام بدی مردم به مانند ان بد رواست نه بیشتر و باز اگر کسی عفو کرده و بین خود و خصم خود را به عفو اصلاح نمود اجر او بر خداست که خدا ستمکاران را هیچ دوست نمی‌دارد
و هر کس پس از ظلمی که بر او رفته انتقام طلبد بر اینان هیچ گناه و مواخذه نیست
تنها راه مواخذه بر انهایی است که به مردم ظلم کنند و در زمین به ناحق شرارت انگیزند بر انها در دنیا انتقام و در اخرت عذاب دردناک است
و هر که بر ظلم کسی صبر کند و با قدرت انتقام ببخشد این مقام حلم و بردباری است که از عزم در امور الهی و تسلط بر نفس و قوت عقل و اراده است
و هر که را خدا به گمراهی خود واگذارد دیگر هیچ کس پس از خدا یار و یاور او نیست و ستمکاران را بنگری که چون عذاب قیامت را به چشم ببینند در ان حال گویند ایا راهی به بازگشت به دنیا برای ما هست
و ان ظالمان را بنگری که به دوزخشان متوجه گردانند و انها با ترس و ذلت از گوشه چشم بر اتش دوزخ می‌نگرند و در ان حال مومنان ایمن و شادان گویند اری زیانکاران انان هستند که نفوس خود و اهل بیت خود را در امروز قیامت به زیان عذاب انداخته‌اند الا ای مردم بدانید که ستمکاران عالم به عذاب ابدی گرفتارند
و انها را غیر خدا هیچ یار و یاوری نباشد که یاریشان دهند و هر که را خدا به گمراهی واگذارد دیگر هیچ راه نجاتی بر او نخواهد بود
بندگان غافل دعوت خدای خود را اجابت کنید پیش از انکه بیاید روزی که نه از قهر خدا راه نجاتی یابید و نه ملجا و پناهی دارید و نه کسی از شما دفاع و انکاری تواند کرد
ای رسول تو این ایات قیامت را بر خلق برسان پس اگر باز اعراض کردند دیگر تو را نگهبان انها نفرستادیم بر تو جز ابلاغ رسالت تکلیفی نیست و ما چون به انسان بی‌صبر کم ظرف از لطف و رحمت خود بهره‌ای بخشیم بدان شاد شود و اگر به کیفر کردار خود رنج و عذابی به انان رسد ادمی سخت راه کفران پوید
تنها خدا راست ملک اسمانها و زمین هر چه بخواهد می‌افریند به هر که خواهد فرزندان اناث دختر و به هر که خواهد فرزندان ذکور پسر عطا می‌کند
یا در یک رحم فرزندان پسر و دختر قرار می‌دهد و هر که را خواهد عقیم نازا می‌گرداند که او به صلاح خلق دانا و به هر چه خواهد تواناست
و هیچ بشری را یارای ان نباشد که خدا با او سخن گوید مگر به وحی و الهام خدا یا از پس پرده غیب عالم و حجاب ملکوت جهان یا رسولی از فرشتگان عالم بالا فرستد تا به امر خدا هر چه او خواهد وحی کند که او خدای بلند مرتبه حکیم است
و همین گونه ما روح و فرشته بزرگ خود را به فرمان خویش برای وحی به تو فرستادیم تو از ان پیش که وحی بر تو رسد نه دانستی کتاب خدا چیست و نه فهم کردی که راه ایمان و شرع کدام است و لیکن ما ان کتاب و شرع را نور وحی و معرفت گردانیدیم که هر کس از بندگان خود را بخواهیم به ان نور هدایت می‌کنیم و اینک تو که به نور وحی ما هدایت یافتی خلق را به راه راست هدایت خواهی کرد
یعنی به راه خدا همان خدایی که هر چه در اسمانها و زمین است همه ملک اوست الا بدانید که رجوع تمام امور عالم افرینش به سوی خداست