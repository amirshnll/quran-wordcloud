یس ای سید رسولان و ای کاملترین انسان
قسم به قران حکمت بیان
که تو البته از پیمبران خدایی
که به راهی راست فرستاده شدی
این قران تو کتابی است که از جانب خدای مقتدر مهربان نازل شده است
تا قومی که پدرانشان به کتب اسمانی پیشین بیم داده و وعظ و اندرز شدند تو هم خود انها را به این قران بیم دهی و از قهر حق بترسانی که ایشان سخت غافلند
البته وعده عذاب ما بر اکثر انان حتمی و لازم گردید از این رو ایمان نمی‌اورند
ما هم بر گردن انها تا زنخ زنجیرهای عذاب نهادیم در حالی که از جهل و عناد مانند شتر سر بلند کرده و چشم بر بسته‌اند
و راه خیر را از پیش و پس بر انها سد کردیم و بر چشم هوش شان هم پرده افکندیم پس هیچ راه حق نمی‌بینند
و تو انها را بترسانی یا نترسانی یکسان است چون دانسته با حق عناد می‌ورزند هرگز ایمان نمی‌اورند
تو تنها کسی را بترسانی و اندرز کنی و سودمند افتد که پیرو ایات قران شده و از قهر خدای مهربان به خلوت و در پنهان می‌ترسد اینان را به مغفرت خدا و پاداش با لطف و کرم او بشارت ده
ما مردگان را باز زنده می‌گردانیم و کردار گذشته و اثار وجودی اینده‌شان همه را ثبت خواهیم کرد و در لوح محفوظ و روشن خدا یا قلب امام خلیف الله همه چیز را به شماره اورده‌ایم
برای این مردم حال ان قریه انطاکیه را مثل زن که رسولان حق برای هدایت انها امدند
که نخست دو تن از رسولان را فرستادیم و چون تکذیب کردند باز رسول سومی برای مدد و نصرت مامور کردیم و همه گفتند ما از جانب خدا به رسالت برای هدایت شما امده‌ایم
گفتند شما جز اینکه مانند ما مردم بشری هستید مقام دیگری ندارید و هرگز خدای رحمان چیزی را فرو نفرستاده است و جز اینکه شما مردم دروغگویی هستید هیچ در کار نیست
رسولان باز گفتند خدای ما می‌داند که محققا ما فرستاده او به سوی شما هستیم
و بر ما جز انکه واضح ابلاغ رسالت کنیم هیچ تکلیفی نیست
باز منکران گفتند که ما وجود شما را به فال بد گرفتیم اگر از این دعوی دست بر ندارید البته سنگسارتان خواهیم کرد و از ما به شما رنج و شکنجه سخت خواهد رسید
رسولان گفتند ان فال بد که می‌گویید اگر بفهمید و متذکر شوید ان جهلی است که با خود شماست بلکه شما مردم مسرف و پر هوا و هوس هستید
و مردی شتابان از دورترین نقاط شهر انطاکیه حبیب نام فرا رسید گفت ای قوم من این رسولان خدا را پیروی کنید
از انان که هیچ اجر و مزد رسالتی از شما نمی‌خواهند و خود به راه حق هدایت یافته‌اند پیروی کنید
و چرا باید من خدای افریننده خود را نپرستم در صورتی که بازگشت شما و همه خلایق به سوی اوست
ایا من به جای ان خدای افریننده یکتا خدایانی را معبود خود گیرم که اگر ان خدای رحمن بخواهد به من رنج و زیانی رسد هیچ شفاعت ان خدایان از من دفع زیان نکرده و نجاتم نتوانند داد
در این صورت پیداست که من بسیار زیانکار خواهم بود
پس از من ای رسولان بشنوید و گواه باشید که به خدای فرستنده شما ایمان اوردم
و به این مرد با ایمان پس از کشته شدن در عالم برزخ گفته شد بیان داخل بهشت شو گفت ای کاش ملت من هم از این نعمت بزرگ اگاه بودند
که خدا چگونه در حق من مغفرت و رحمت فرمود و مرا مورد لطف و کرم قرار داد
و ما پس از او یعنی حبیب بر قومش هیچ لشکری از اسمان نفرستادیم تا بر ایمان مجبورشان کنند و هیچ این کار با ملتی نکرده‌ایم و نخواهیم کرد
نبود عقوبتشان جز یک صیحه عذاب اسمانی که به ناگاه همه هلاک شدند
وای بر حال این بندگان گمراه لجوج که هیچ رسولی برای هدایت انها نیامد جز انکه او را به تمسخر و استهزا گرفتند
ایا ندیدند چه بسیار طوایفی را پیش از اینها هلاک کردیم که دیگر ابدا به دیار اینان باز نگردند
و هیچ کس از گذشته و اینده در عالم نیست جز انکه همه نزد ما حاضر اورده می‌شوند
و یک برهان برای انان بر این که ما مردگان را زنده می‌کنیم ان است که زمین مرده را به باران رحمت زنده کرده و از ان دانه‌ای که قوت و روزی خلق شود می‌رویانیم
و در زمین باغها از نخل خرما و انگور قرار دادیم و در ان چشمه‌های اب جاری کردیم
تا مردم از میوه ان باغها تناول کنند و از انواع غذاهایی که از این میوه‌ها و نباتات به دست خود عمل می‌اورند نیز تغذیه نمایند ایا نباید شکر ان نعمتها به جای ارند
پاک و منزه است خدایی که همه ممکنات عالم را جفت افریده چه از نباتات و حیوانات و چه از نفوس بشر و دیگر مخلوقات که اینان از انها اگه نیستند
و برهان دیگر برای خلق در اثبات قدرت حق وجود شب است که ما چون پرده روز را از ان برگیریم ناگهان همه انان و همه چیز در تاریکی فرو می‌روند
و نیز خورشید تابان بر مدار معین خود دایم بی‌هیچ اختلاف به گردش است این طرح و تدبیر خدای دانای مقتدر است و برهان دیگر بر قدرت اوست
و نیز گردش ماه را در منازل معین مقدر کردیم تا مانند شاخه خشکیده خرما زرد و لاغر به منزل اول باز گردد و این بر قدرت حق برهان دیگری است
نه در گردش منظم عالم خورشید را شاید که به ماه فرا رسد و نه شب بر روز سبقت گیرد و هر یک بر مدار معینی در این دریای بی‌پایان شناورند
و برهان دیگر برای انان ان که ما فرزندان انان یعنی بشر را در کشتی پربار سوار گردانیدیم
و نیز برای انها به مانند کشتی چیزی که بر ان سوار شوند خلق کردیم شاید اتومبیل و ترن و طیاره مقصود باشد
و اگر بخواهیم همه را به دریا غرق کنیم که ابدا نه فریاد رسی و نه راه نجاتی یابند
مگر باز لطف و رحمت ما انها را نجات دهد و تا وقت معین بهره زندگی بخشد
و چون مردم را گویند که در امر گذشته و اینده دنیا و اخرت خویش اندیشه کنید و تقوا پیشه کنید شاید مورد لطف و رحمت خدا گردید روی بگردانند
و بر این مردم غافل هیچ از ایات الهی نیاید جز انکه از ان اعراض کنند
و چون به انها گویند که از انچه خدا روزی شما قرار داده چیزی برای خدا به فقیران انفاق کنید کافران به اهل ایمان جواب دهند ایا ما به کسی که اگر خدا می‌خواست به او هم روزی می‌داد اطعام و دستگیری کنیم شما پیداست که سخت در غلط و گمراهی هستید و راه راست ان است که چنان که خدا به فقیران احسان نکرده ما هم نکنیم
و کافران از روی تمسخر به رسول و مومنان گویند پس این وعده قیامت و بهشت و دوزخ اگر راست می‌گویید کی خواهد بود
این منکران قیامت انتظار نکشند جز یک صیحه اسرافیل حق را که به مرگ همه را فرا گیرد در حالی که در کارهای دنیا یا در صیحه دوم قیامت با هم به بحث و جدل مشغول‌اند
پس در ان لحظه مرگ نه توانایی سفارشی دارند و نه به اهل بیت خود رجوع توانند کرد
و چون بار دوم در صور دمیده شود به ناگاه همه از قبرها به سوی خدای خود به سرعت می‌شتابند
و گویند ای وای بر ما که ما را از خوابگاهمان برانگیخت این همان وعده خدای مهربان است و رسولان همه راست گفتند
و ان جز یک صیحه و یک لحظه بیش نباشد که ناگاه تمام خلایق محشر به پیشگاه ما حاضر اورده خواهند شد
پس در ان روز کمترین ظلمی به هیچ کس نشود و جز انچه عمل کرده‌اید ابدا جزایی نخواهید یافت
اهل بهشت ان روز خوش به وجد و نشاط مشغولند
انان با زنان و اقرانشان در سایه‌ها ی درختان بهشت بر تختها ی عزت تکیه کرده‌اند
برای انها در انجا میوه‌های گوناگون و هر چه بخواهند اماده است
فرشتگان رحمت بر انان از خدای مهربان سلام و تحیت رسانند
و به فاسقان خطاب شود ای بد کاران امروز شما از صف نیکوان جدا شوید
خطاب اید ای ادم زادگان ایا به شما سفارش ننمودم که شیطان را نپرستید زیرا روشن است که او دشمن بزرگ شماست
و مرا پرستش کنید که این راه مستقیم سعادت ابدی است
و همانا خلق بسیاری از شما نوع بشر را این دیو به گمراهی کشید ایا عقل و فکرت کار نمی‌بستید تا از مکر و فریبش بپرهیزید
این همان دوزخی است که به شما پیروان شیطان وعده می‌دادند
امروز در اتش ان به کیفر کفرتان داخل شوید
امروز بر دهان ان کافران مهر خموشی نهیم و دستهایشان با ما سخن گوید و پاهایشان به انچه می‌کردند گواهی دهد
و اگر ما بخواهیم دیده‌هایشان را به گمراهی محو و نابینا کنیم تا چون به راه سبقت گیرند کجا با کوری و گمراهی بصیرت یابند
و اگر بخواهیم همان جا صورت انها را مسخ کنیم تا به شکل سگان و بوزینگان شوند که نه از ان صورت یا از ان جا بتوانند گذشت و نه به صورت اول بازگشت
و ما هر کس را عمر دراز دهیم به پیری در خلقتش تغییر دهیم ایا در این کار تعقل نمی‌کنند که اگر عمر به دست طبیعت بود پس از کمال به نقصان باز نمی‌گشت
و نه ما او را یعنی محمد صلی الله علیه و اله و سلم را شعر اموختیم و نه شاعری شایسته مقام اوست بلکه این کتاب چیزی جز ذکر الهی و قران روشن بیان خدا نیست
تا هر که را زنده‌دل است به ایاتش پند دهد و از خدا و قیامت بترساند و بر کافران نیز به اتمام حجت وعده عذاب حتم و لازم گردد
ایا کافران ندیدند که بر انها به دست قدرت خود از جمله افریدگان چهارپایانی خلقت کردیم تا مالک انها شوند
و ان حیوانات با عظمت و قوت را مطیع و رام انها ساختیم که هم بر انها سوار شوند و هم از انها غذا تناول کنند
و برای انها در ان حیوانات منافع بسیاری از پوست و پشم و کرک و غیره و اشامیدنی‌های فراوان از شیر و ماست و روغن و غیره هست ایا شکر این نعمتها را نباید به جای ارند
و مشرکان از جهل به جای خدا خدایانی دیگر اتخاذ کردند تا مگر از جانب انها یاری شوند
هرگز ان خدایان کمترین نصرتی به انها نتوانند کرد و خود این مشرکان معبودانشان را سپاهی حاضر خدمت هستند که همگی را در قیامت در اتش دوزخ حاضر ارند
پس سخن این مشرکان تو را محزون نکند ما هر انچه پنهان و اشکار گویند همه را می‌دانیم و به کیفر کفرشان می‌رسانیم
ایا انسان ندید که ما او را از نطفه ناقابل چنین اراسته خلقت کردیم ان گاه به جای انکه شکر گزار باشد دشمن اشکار ما گردید
و برای ما مثلی جاهلانه زد و افرینش خود را فراموش کرد گفت این استخوانهای پوسیده را باز که زنده می‌کند
بگو ان خدایی زنده می‌کند که اول بار انها را ایجاد کرد و او به هر افریده‌ای داناست
ان خدایی که از درخت سبز و تر برای انتفاع شما اتش قرار داده که برای حاجتی که خواهید بر می‌افروزید
ایا ان خدایی که خلقت با عظمت اسمانها و زمین را افریده بر افرینش موجود ضعیفی مانند این کافران قادر نیست که چون مردند باز انها را زنده گرداند چرا البته قادر است و او افریننده و داناست
فرمان نافذ او چون اراده خلقت چیزی کند به محض اینکه گوید موجود باش بلا فاصله موجود خواهد شد
پس منزه و پاک است خدایی که ملک و ملکوت هر موجود به دست قدرت او و بازگشت شما همه خلایق به سوی اوست