به این مردم مشرک بگو چه تصور می‌کنید اگر خدا ظلمت شب را بر شما تا قیامت پاینده و ابدی گرداند جز خدا کیست خدایی که بتواند برای شما روشنی روز پدید ارد ایا سخن نمی‌شنوید
باز بگو چه تصور می‌کنید اگر خدا برای شما روز را تا قیامت پاینده و ابدی قرار دهد جز خدا کیست خدایی که برای ارامش و استراحت شما شب را پدید گرداند ایا چشم بصیرت به حکمت گردش روز و شب نمی‌گشایید
یکی از هزاران لطف و رحمت‌های خدا ان است که شب و روز را برای شما قرار داده تا در شب ارام گیرید و در روز از فضل خدا یعنی روزی طلب کنید و باشد که شکرگزار نعمتهای خدا شوید
و یاد ار روزی که خدا مشرکان را ندا کرده و گوید که ان بتان و معبودان باطل که شریک من می‌پنداشتید کجا رفتند
و ان روز ما از هر امتی شاهدی بر گرفته و گوییم اینک برهانی بر ان دعویهای باطل که در دنیا داشتید اقامه کنید ان‌گاه انها رسوا شده و بدانند که حق و حقیقت با خدا و رسولان او است و انچه به دروغ فرا می‌بافتند همه نابود گردد و از دستشان برود
همانا قارون یکی از ثروتمندان قوم موسی بود که بر انها طریق ظلم و طغیان پیش گرفت و ما ان قدر گنج و مال به او دادیم که بر دوش بردن کلید ان گنجها صاحبان قوت را خسته کردی هنگامی که قومش به او گفتند ان قدر مغرور و شادمان به ثروت خود مباش که خدا هرگز مردم پر غرور و نشاط را دوست نمی‌دارد
و به هر چیزی که خدا به تو عطا کرده بکوش تا ثواب و سعادت دار اخرت تحصیل کنی و لیکن بهره‌ات را هم از لذات و نعم حلال دنیا فراموش مکن و تا توانی به خلق نیکی کن چنانکه خدا به تو نیکویی و احسان کرده و هرگز در روی زمین فتنه و فساد برمینگیز که خدا مفسدان را ابدا دوست نمی‌دارد
قارون گفت این مال و ثروت فراوان به علم و تدبیر خودم به من داده شد ایا ندانست که خدا پیش از او چه بسیار امم و طوایفی را که از او قوت و ثروت و جمعیتشان بیشتر بود هلاک کرد و هیچ از گناه بدکاران سوال نخواهد شد بلکه یکسر به دوزخ روند
ان‌گاه قارون روزی با زیور و تجمل بسیار بر قومش در امد مردم دنیا طلب که او را دیدند گفتند ای کاش همان قدر که به قارون از مال دنیا دادند به ما هم عطا می‌شد که او بهره بزرگ و حظ وافری را داراست
و اما صاحبان مقام علم و معرفت به ان دنیا پرستان گفتند وای بر شما و همت پست شما ثواب خدا برای ان کس که به خدا ایمان اورده و نیکوکار گردیده بسی بهتر و بالاتر از این دارایی دو روزه قارون است ولی هیچ کس جز انان که صبر پیشه کنند بدان ثواب و مقام نخواهد رسید
پس از اندک زمانی ما هم او را با خانه و گنج و دارایی اش به زمین فرو بردیم و هیچ حزب و جمعیتی نداشت که او را در برابر خدا یاری کنند و خود هم نتوانست خویش را یاری دهد
صبحگاه هم انان که روز گذشته ثروت و مقام او را ارزو می‌کردند با خود می‌گفتند ای وای بر ما و ارزوهای ما گویی خداست که هر که از بندگان خود را خواهد روزی فراوان دهد و هر که را خواهد تنگ روزی کند اگر نه این بود که خدا بر ما منت گذاشت و غرور و ثروت قارون نداد ما را هم مثل او در زمین فرو بردی ای وای که گویا کافران را هرگز فلاح و رستگاری نیست
ما این دار بهشت ابدی اخرت را برای انان که در زمین اراده علو و فساد و سرکشی ندارند مخصوص می‌گردانیم و حسن عاقبت خاص پرهیزکاران است
هر که عمل نیک ارد پاداش بهتر از ان یابد و هر کس که عمل بد کند بدکاران جز به همان اعمال بد مجازات نشوند
ای رسول ما یقین دان که ان خدایی که احکام قران را بر تو فرض گردانید و ابلاغ ان را وظیفه تو قرار داد البته تو را به جایگاه خود مکه یا بهشت ابد باز خواهد گرداند تو با مردم بگو که خدای من به حال ان که محقق در هدایت و ان که در ضلالت اشکار است از هر کس داناتر است
و تو خود امید انکه این کتاب بزرگ قران بر تو نازل شود نداشتی جز انکه لطف و رحمت خدا تو را به رسالت برگزید پس به شکرانه این رحمت هیچ گاه به کافران نصرت و یاری مکن
و زنهار کافران تو را از تبلیغ ایات خدا پس از انکه بر تو نازل شد منع نکنند و همیشه خلق را به سوی پروردگارت دعوت کن و از مشرکان و هم عقیدت و خوی انان مباش
و هرگز با خدای یکتا دیگری را به خدایی مخوان که جز او هیچ خدایی نیست هر چیزی جز ذات پاک الهی هالک الذات و نابود است فرمان با او و رجوع شما به سوی اوست