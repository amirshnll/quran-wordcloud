المص بعضی در تفسیر ان گفته‌اند خدای مهربان صاحب اقتدار بردبار
این کتابی است که به تو نازل شد پس تو دلتنگ و رنجه خاطر از انکار مردم نسبت به ان مباش تا مردمان را به ایات عذاب ان بترسانی و اهل ایمان را سبب یاداوری باشد
ای اهل ایمان از انچه از خدایتان به سوی شما فرستاده شده پیروی کنید و پیرو دستورهای غیر او نباشید و جز خدا را به دوستی مگیرید اما اندکی بدین پند متذکر می‌گردید
و چه بسیار اهالی شهرها را که هلاک کردیم و انها را عذاب ما امد ان گاه که در اسایش شب یا به خواب راحت نیمروز بودند
پس در هنگامی که عذاب ما به انان رسید جز این اعتراف نکردند که گفتند ما خود ستمکار و مستحق عذاب بودیم
البته ما هم از امتها که پیامبران به سویشان امدند و هم از پیغمبران انها باز خواست خواهیم کرد
پس بر انان حکایت حال انها را تماما به علم و بصیرت کامل بیان کنیم و ما از کردار انان غایب و غافل نبوده‌ایم
و روز محشر حقا روز سنجیدن اعمال است پس انان که در ان میزان حق وزین و نیکوکار بودند البته رستگار خواهند بود
و انان که در ان میزان سبک وزن بودند یعنی بی ایمان و بد عملند انان کسانی هستند که به حقیقت به خود زیان رسانیده‌اند چون به ایات ما ستم می‌کردند
و همانا ما شما فرزندان ادم را در زمین تمکین و اقتدار بخشیدیم و در ان بر شما معاش و روزی مقرر داشتیم لیکن اندک شکر نعمتهای خدای را به جا می‌ارید
و همانا شما ادمیان را بیافریدیم و ان گاه که بدین صورت کامل اراستیم فرشتگان را به سجده ادم مامور کردیم همه سجده کردند جز شیطان که از جمله سجده کنندگان نبود
خدای متعال بدو فرمود چه چیز تو را مانع از سجده ادم شد که چون تو را امر کردم نافرمانی کردی پاسخ داد که من از او بهترم که مرا از اتش و او را از خاک افریده‌ای
خدا به شیطان فرمود از این مقام فرود ا که تو را نرسد که در این مقام بزرگی و نخوت ورزی بیرون شو که تو از زمره پست ترین فرومایگانی
شیطان گفت حال که رانده درگاه شدم مرا تا به روزی که خلایق برانگیخته شوند مهلت ده
خدا فرمود البته مهلت خواهی داشت
شیطان گفت که چون تو مرا گمراه کردی من نیز البته در کمین بندگانت در سر راه راست تو می‌نشینم
ان گاه از پیش روی و از پشت سر و طرف راست و چپ انان در می‌ایم و هر یک از قوای عامله و ادراکی انها را به میل باطل می‌کشم و بیشتر انان را شکر گزار نعمتت نخواهی یافت
خدا گفت از این مقام بیرون شو که تو نکوهیده و رانده درگاه مایی هر که از فرزندان ادم تو را پیروی کند جهنم را از تو و انان به یقین پر می‌گردانم
و ای ادم تو با جفتت در بهشت منزل گزینید و از هر جا و هر چه بخواهید تناول کنید و لیکن نزدیک این درخت نروید درخت گندم یا انگور یا سیب یا غیره که از ستمکاران خواهید گشت
ان گاه شیطان ادم و حوا هر دو را به وسوسه فریب داد تا زشتیهایشان را که از انان پوشیده بود بر ایشان پدیدار کند و گفت خدایتان شما را از این درخت نهی نکرد جز برای اینکه مبادا در بهشت دو فرشته شوید یا عمر جاودان یابید
و بر انان سوگند یاد کرد که من خیر خواه شما هستم
پس انان را به فریب و دروغی از ان مقام بلند فرود اورد پس چون از ان درخت تناول کردند زشتیهایشان مانند عورات و سایر زشتیهای پنهان بر انان اشکار گردید و بر ان شدند که از برگ درختان بهشت خود را بپوشانند و پروردگارشان انها را ندا کرد که ایا من شما را از این درخت منع نکردم و نگفتم که شیطان دشمن اشکار شماست
گفتند خدایا ما بر خویش ستم کردیم و اگر تو ما را نبخشی و به ما رحمت و رافت نفرمایی سخت از زیانکاران خواهیم بود
خدا گفت از بهشت فرود ایید که برخی با برخی دیگر مخالف و دشمنید و زمین تا هنگامی معین یعنی وقت مرگ و قیامت جایگاه شماست
خدا گفت در این زمین زندگانی کنید و در ان بمیرید و هم از ان باز برانگیخته گردید
ای فرزندان ادم محققا ما لباسی که ستر عورات شما کند و جامه‌هایی که به ان تن را بیارایید برای شما فرستادیم و لباس تقوا نیکوترین جامه است این سخنان همه از ایات خداست که به بندگان فرستادیم شاید خدا را یاد ارند
ای فرزندان ادم مبادا شیطان شما را فریب دهد چنان که پدر و مادر شما را از بهشت بیرون کرد در حالی که جامه از تن انان بر می‌کند تا قبایح انان را در نظرشان پدیدار کند همانا ان شیطان و بستگانش شما را می‌بینند از جایی که شما انها را نمی‌بینید ما نوع شیطان را دوستدار و سرپرست کسانی قرار داده‌ایم که ایمان نمی‌اورند
و چون کار زشتی کنند گویند ما پدران خود را بدین کار یافته‌ایم و خدا ما را به ان امر نموده بگو هرگز خدا امر به اعمال زشت نکند ایا چیزی را که نمی‌دانید به خدا نسبت می‌دهید
بگو پروردگار من شما را به عدل و درستی امر کرده نه به اعمال زشت و نیز فرموده که در هر عبادت روی به حضرت او ارید و خدا را از سر اخلاص در دین بخوانید چنانکه شما را در اول بیافرید دیگر بار در محشر به سویش باز ایید
گروهی را به طاعت خود رهنورد هدایت کرد و گروهی به پیروی شیطان گمراهی بر انان حتمی شد چون خدا را گذارده و شیطانها را به دوستی اختیار کردند و گمان می‌کنند که به راه راست هدایت یافته‌اند
ای فرزندان ادم زیورهای خود را در مقام هر عبادت به خود برگیرید و بخورید و بیاشامید و اسراف مکنید که خدا مسرفان را دوست نمی‌دارد
بگو چه کسی زینت‌های خدا را که برای بندگان خود افریده حرام کرده و از صرف رزق حلال و پاکیزه منع کرده بگو این نعمتها در دنیا برای اهل ایمان است و خالص اینها یعنی لذات کامل بدون الم و نیکوتر از اینها در اخرت برای انان خواهد بود ما ایات خود را برای اهل دانش چنین مفصل و روشن بیان می‌کنیم
بگو که خدای من هر گونه اعمال زشت را چه در اشکار و چه در نهان و گناهکاری و ظلم به ناحق و شرک به خدا را که بر ان شرک هیچ دلیلی نفرستاده است و این که چیزی را که نمی‌دانید به خدا نسبت دهید همه را حرام کرده است
و هر قومی را دوره‌ای و اجل معینی است که چون اجلشان فرا رسد لحظه‌ای پس و پیش نخواهند شد
ای فرزندان ادم چون پیغمبرانی از جنس شما بیایند و ایات مرا بر شما بخوانند پس هر که تقوا پیشه کرد و به کار شایسته شتافت هیچ ترس و اندوهی بر انها نخواهد بود
و انان که ایات ما را تکذیب کرده و از سرکشی و تکبر سر بر ان فرود نیاوردند انها اهل دوزخند و در ان جاوید معذب خواهند بود
پس کیست ستمکارتر از ان کس که بر خدای دروغ بندد یا ایات او را تکذیب کند انان از کتاب قضا و قدر الهی یا از نامه اعمال به بهره خویش خواهند رسید تا هنگامی که فرستادگان ما ملک الموت و فرشتگان قبض روح بر انان فرا رسند که قبض روح انان کنند به انان گویند چه شدند انهایی که به جای خدا به ربوبیت می‌خواندید مانند بتان جمادی و غیر جمادی و هواهای نفسانی پاسخ دهند که انها همه از نظر ما ناپدید و نابود شدند و انها بر زیان خویش گواهی دهند که کافر بوده‌اند
خداوند گوید شما هم با ان گروه از جن و انس که پیش از شما بودند به دوزخ داخل شوید در ان وقت هر قومی که به دوزخ شوند قوم دیگر از همکیشان خود را لعن کنند تا ان گاه که همه در اتش دوزخ فراهم شوند زمره اخرین درباره فرقه اول یا مرئوسان درباره رئیسان گویند که خدایا اینان ما را گمراه کردند پس عذابشان را از اتش افزون و مضاعف گردان خدا گوید همه را عذاب مضاعف است و لیکن شما اگاه نیستید
و گروه مقدم به طایفه موخر پاسخ دهند که شما را بر ما برتری نباشد ما و شما در گناه یکسانیم پس به انها خطاب کنند که بچشید عذاب را به کیفر انچه از اعمال ناشایسته مرتکب می‌شدید
همانا انان که ایات ما را تکذیب کردند و از کبر و نخوت سر بر ان فرود نیاوردند هرگز درهای اسمان به روی انان باز نشود و به بهشت در نیایند تا انکه شتر در چشمه سوزن در اید یعنی داخل شدنشان به بهشت بدان ماند که شتر به چشمه سوزن رود و این در عادت محال باشد و این گونه گنهکاران متکبر را مجازات سخت خواهیم کرد
بر انان از اتش دوزخ بسترها گسترده و سراپرده‌ها افراشته‌اند و ستمکاران را چنین مجازات سخت خواهیم کرد
و انان که ایمان اوردند و به قدر وسع در کار نیک و شایسته کوشیدندزیرا ما کسی را بیش از وسع تکلیف نکنیمانها اهل بهشت و جاودان در ان متنعمند
و زنگار هر کینه و حسد و خوی زشت را از ایینه دل انان بزداییم و در بهشت بر زیر قصرهایشان نهرها جاری شود و گویند ستایش خدای را که ما را بر این مقام رهنمایی کرد که اگر هدایت و لطف الهی نبود ما به خود به این مقام راه نمی‌یافتیم همانا رسولان خدایمان به حق امدند و ما را بر این مقام رهبری کردند و اهل بهشت را ندا کنند که این است بهشتی که از اعمال صالح شما را به ارث داده‌اند
و بهشتیان دوزخیان را ندا کنند که انچه پروردگارمان به ما وعده داد از مقامات بهشتی ما به حق و حقیقت یافتیم ایا شما نیز بدانچه پروردگارتان وعده داد از عذاب دوزخ به حقیقت رسیدید گویند بلی ان گاه میان انها منادیی ندا کند که لعنت خدا بر ستمکاران باد
انهایی که از راه خدا باز می‌دارند و ان را کج می‌طلبند به شبهه راه راست مردم را کج می‌کنند و انها به قیامت ایمان ندارند
و میان این دو گروه حجاب و پرده‌ای است از سرشت نیک و بد که مانع دیدار یکدیگر است و بر اعراف یعنی جایگاهی میان دوزخ و بهشت مردانی هستند که همه را به سیمایشان می‌شناسند و بهشتیان را که هنوز داخل بهشت نشده و چشم امید به دخول ان دارند ندا کنند که سلام بر شما باد
و چون نظر انها بر اهل دوزخ افتد گویند پروردگارا ما را با این ستمکاران به یک جای قرار مده
و اهل اعراف مردانی را که به سیمایشان می‌شناسند اواز دهند و گویند دیدید که جمع مال و جاه و ان فخر و تکبرتان به حال شما اصلا سودمند نبود
ایا انهایی از مومنان که سوگند یاد می‌کردید که خدا انان را مشمول عنایت و رحمت خود نمی‌گرداند اکنون مقامشان را می‌بینید به همانها امروز خطاب شود که در بهشت بی هیچ خوف و اندیشه و بی هیچ گونه حزن و اندوه داخل شوید
و اهل دوزخ بهشتیان را اواز کنند که ما را از ابهای گوارا یا از نعم بهشتی که خدا روزی شما کرده بهره‌مند کنید انها پاسخ دهند که خدا این اب و طعام را بر کافران حرام گردانیده است
انهایی که دین خدا را فسوس و بازیچه گرفتند و متاع حیات دنیا انها را مغرور و غافل کرد امروز ما هم انها را به رحمت در نظر نمی‌اوریم چنانکه انان دیدار چنین روزشان را به خاطر نیاوردند و ایات ما را انکار می‌کردند
و محققا ما برای ایشان کتابی اوردیم که در ان هر چیز را بر اساس علم و دانش تفصیل دادیم برای هدایت و رحمت ان گروه که ایمان می‌اورند
ایا جز این انتظار دارند که تاویل ان ایات و مال اعمال انها هنگام مرگ یا ظهور قیامت به انان برسد ان روز که تاویل ان فرا رسد کسانی که ان را پیش از این فراموش کرده بودند خواهند گفت همانا رسولان پروردگارمان حق را برای ما اوردند کاش مخالفت نمی‌کردیم ایا کسی به شفاعت ما بر خواهد خاست یا بار دیگر به دنیا باز می‌گردیم تا غیر از این اعمال زشت به اعمال صالحی بپردازیم راستی که ان کافران خود را در زیان سخت افکنده‌اند و انچه به دروغ می‌بافتند همه نابود شده و از دستشان رفته است
پروردگار شما ان خدایی است که اسمانها و زمین را در شش روز خلق کرد ان گاه بر عرش فرمانروایی قرار گرفت روز را به پرده شب و به عکس در پوشاند که با شتاب در پی ان پوید و نیز خورشید و ماه و ستارگان را مسخر فرمان خود افرید اگاه باشید که ملک افرینش خاص خداست و حکم نافذ فرمان اوست بس منزه و بلند مرتبه است خدای یکتا که پروردگار عالمیان است
خدای خود را به تضرع و زاری و نهانی به صدای اهسته که به اخلاص نزدیک است بخوانید و از اندازه مگذرید که خدا هرگز متجاوزان را دوست نمی‌دارد
و هرگز در زمین پس از انکه کار ان به امر حق و شرع رسول حق نظم و صلاح یافت به فساد و تباهکاری برنخیزید و خدا را هم از راه ترس و هم از روی امید بخوانید که البته رحمت خدا به نیکوکاران نزدیک است
و او خدایی است که بادها را به بشارت باران رحمت خویش در پیش فرستد تا چون بار ابرهای سنگین را بر دارند ما انها را به شهر و دیاری که از بی ابی مرده است برانیم و بدان سبب باران فرو فرستیم و هرگونه ثمر و حاصل از ان بر اوریم همین گونه مردگان را هم از خاک برانگیزیم باشد که بر اهوال قیامت خود متذکر گردید
زمین پاک نیکو گیاهش به اذن خدایش نیکو بر اید و از زمین خشن ناپاک بیرون نیاید جز گیاه اندک و کم‌ثمر این گونه ما ایات قدرت را به هر بیان توضیح می‌دهیم برای قومی که شکر خدا به جای ارند
همانا نوح را به قومش فرستادیم گفت ای قوم خدای یکتا را پرستید که جز او شما را خدایی نیست من بر شما از عذاب روزی بزرگ یعنی قیامت می‌ترسم
مهتران قومش گفتند که ما تو را در گمراهی اشکاری می‌بینیم
نوح گفت ای قوم من اصلا در گمراهی نیستم لیکن من رسولی از سوی رب العالمینم
پیغام خدایم را به شما می‌رسانم و به شما نصیحت و خیرخواهی می‌کنم و از سوی خدا به اموری اگاهم مانند قیامت و حساب و کیفر اعمال که شما اگاه نیستید
ایا تعجب کرده و در نظر شما شگفت‌انگیز است که مردی از خودتان از جانب خدا به یاداوری شما فرستاده شده تا مگر شما را از عذاب قیامت بترساند و تا پرهیزکار شوید و باشد که مورد لطف خدا گردید
پس ان رسول را تکذیب کردند ما هم او و پیروانش را که با او در کشتی بودند نجات بخشیدیم و انان را که ایات ما را تکذیب کردند غرق کردیم که مردمی کوردل بودند
و به قوم عاد برادرشان یعنی مردی از ان قوم هود را فرستادیم بدانها گفت ای قوم خدای یکتا را پرستید که جز او شما را خدایی نیست ایا پرهیزکار نمی‌شوید
مهتران قومش که کافر شدند گفتند ما تو را سفیه و بی‌خرد می‌یابیم و گمان می‌کنیم که تو سخت از دروغگویان باشی
پاسخ داد که ای قوم مرا سفاهتی نیست لیکن من راستگو و رسولی از سوی رب العالمینم
پیغام خدایم را به شما می‌رسانم و من برای شما ناصح و خیرخواهی امینم
ایا تعجب کرده‌اید که مردی از جانب خدا به یاداوری شما فرستاده شده تا شما را از هول و عذاب قیامت بترساند و متذکر باشید که خدا شما را پس از هلاک قوم نوح جانشین ان گروه کرد و در خلقت و نعمت شما بیفزود پس انواع نعمتهای خدا را به یاد ارید شاید که رستگار شوید
قوم هود گفتند ایا تو بر ان به سوی ما امده‌ای که خدا را به یکتایی پرستیم و از بتهایی که پدران ما می‌پرستیدند دست برداریم این کار نخواهیم کرد تو اگر راست می‌گویی هر عذابی که به ما وعده می‌دهی زود به انجام رسان
هود پاسخ داد که در این صورت پلیدی و خباثت و غضب خدایتان بر شما حتم گردید ایا با من که شما را به خدای یکتا می‌خوانم درباره الفاظ بی‌معنی و اسما بی‌مسمایی که خود و پدرانتان بر ان بتان نهاده‌اید مجادله می‌کنید و حال انکه خدا در ان بتان هیچ حقیقت و برهانی ننهاده پس شما بایستی در انتظار عذاب خدا باشید که من نیز با شما انتظار عذابتان دارم
پس موقع عذاب که رسید ما هود و پیروانش را به رحمت خود از عذاب رهانیدیم و انان که ایات و رسول ما را تکذیب کردند و ایمان نیاوردند همه را بنیادشان برانداختیم
و بر قوم ثمود برادرشان صالح را فرستادیم گفت ای قوم خدای یکتا را پرستید که جز او شما را خدایی نیست اکنون معجزی واضح و اشکار از طرف خدایتان امده این ناقه خداست که شما را ایت و معجزی است بزرگ او را واگذارید تا در زمین خدا چرا کند و قصد سوئی درباره او مکنید که به عذابی دردناک گرفتار خواهید شد
متذکر باشید و فراموش نکنید که خدا شما را پس از هلاک قوم عاد جانشین اقوام سلف نمود و در زمین منزل داد که از اراضی سهله خاک نرم قصرهای عالی و از کوه سخت به تراشیدن سنگ منزلهای محکم بنا می‌کنید پس نعمتهای خدا را یاد کنید و در زمین به فساد و تبهکاری برنخیزید
روسا و گردنکشان قوم صالح با ضعفا و فقیرانی که به او ایمان اوردند به تمسخر گفتند ایا شما اعتقاد دارید که صالح را خدا به رسالت فرستاده مومنان جواب دادند بلی ما بر این عالم و مطمئنیم و ما بی‌هیچ شک به ایینی که او از طرف خدا بدان فرستاده شده ایمان داریم
گردنکشان بی‌ایمان گفتند ما هم بی‌هیچ شک به انچه شما ایمان دارید کافریم
ان گاه ناقه صالح را پی کردند و از امر خدای خود سرباز زدند و با پیغمبرشان صالح از روی تهکم و تمسخر گفتند که ای صالح اگر تو از رسولان خدایی اکنون عذابی که بر پی کردن ناقه و نافرمانی خدا ما را وعده کردی بیار
پس زلزله‌ای انها را درگرفت تا انکه همه در خانه‌های خود از پای درامدند برخی مفسرین گفتند علامات عذاب بر انها امد و پس از سه روز هلاک شدند
پس چون علایم عذاب رسید صالح از انان روی گردانید و از ایمان انها ناامید شد و گفت ای قوم من ابلاغ رسالت از خدای خود نمودم و شما را نصیحت کردم لیکن شما از جهل و غرور ناصحان را دوست نمی‌دارید
و لوط را به رسالت فرستادیم که به قوم خود گفت ایا عمل زشتی که پیش از شما هیچ کس بدان مبادرت نکرده به جا می‌اورید
شما زنان را ترک کرده و با مردان سخت شهوت می‌رانید اری شما قومی در فساد و بزهکاری اسرافکارید
ان قوم پیغمبر خود لوط را پاسخی ندادند جز انکه گفتند او و پیروانش را از شهر بیرون کنید که انان مردمی هستند که این کار را پلید دانسته و از ان تنزه می‌جویند
ما هم او و اهل بیتش همه را از بلای قومش نجات دادیم مگر زن او را که بی‌ایمان و از بازماندگان در عذاب بود
و بر ان قوم بارانی از سنگریزه فرو باریدیم بنگر که مال کار بدکاران چیست
و به اهل مدین برادر انها شعیب را فرستادیم گفت ای قوم خدای یکتا را بپرستید که شما را جز او خدایی نیست اکنون از جانب پروردگارتان بر شما برهانی روشن امد پس در سنجش کیل و وزن را تمام دهید و به مردم کم‌فروشی نکنید و در زمین پس از نظم و اصلاح ان با امدن قوانین اسمانی به فساد برنخیزید این کار یعنی خدا را به یگانگی پرستیدن و با خلق به عدالت کوشیدن و در وزن خیانت نکردن برای شما بسیار بهتر است اگر به خدا و روز قیامت ایمان دارید
و به هر طریق در کمین گمراه کردن خلق و ترسانیدن و بازداشتن مردم با ایمان از راه خدا منشینید و راه خدا را کج مجویید و ان را وارونه جلوه مدهید و به یاد ارید زمانی را که عده قلیلی بودید و دشمنانتان بسیار و خدا بر عده شما افزود و بنگرید عاقبت حال مفسدان چگونه بود
و اگر به انچه من از طرف خدا مامور به تبلیغ ان شده‌ام گروهی ایمان اوردند و گروهی ایمان نیاوردند و به خصومت برخاستند شما مومنان که ایمان اورده‌اید صبر پیشه کنید تا خدا میان ما و انها داوری کند که او بهترین داوران است
روسا و گردنکشان قوم او گفتند ای شعیب ما تو و پیروانت را از شهر خویش بیرون می‌کنیم مگر انکه به کیش ما برگردید شعیب گفت اگر چه با این نفرت که ما از ایین شما داریم باز هم به ان بازگردیم
اگر ما به دین شما برگردیم با وجود انکه خدا ما را از ان نجات داده همانا به خدا افترا و دروغ بسته‌ایم و هرگز نشود که ما به ایین شما رجوع کنیم مگر انکه مشیت خدا قرار گیرد که او پروردگار ماست پروردگار ما بر همه چیز کاملا اگاه است ما بر خدا توکل کردیم پروردگارا تو بین ما و امت به حق داوری کن که تو بهترین داورانی
سران کافر امتش گفتند اگر پیروی شعیب کنید البته در زیان خواهید افتاد
پس زلزله ان منکران را درگرفت پس شب را صبح کردند در حالی که در خانه‌های خود به خاک هلاک افتادند
انان که شعیب را تکذیب کردند هلاک شدند و اثری از انها باقی نماند گویی در ان دیار نبودند انان که شعیب را تکذیب کردند خود زیانکار شدند
ان گاه شعیب از ان مردم بی‌ایمان روی گردانید و گفت ای قوم من به شما ابلاغ رسالتهای خدای خود کردم و شما را اندرز و نصیحت نمودم اکنون من چگونه بر هلاک کافران غمگین باشم
و ما هیچ پیغمبری به هیچ شهر و دیاری نفرستادیم مگر انکه اهلش را به شداید و محن مبتلا ساختیم تا به درگاه خدا تضرع و زاری کنند
سپس ان سختی‌ها را به اسایش و خوشی مبدل کردیم تا به کلی حال خود را فراموش کرده و گفتند ان رنج و خوشیها به پدران ما نیز رسید و این عادت روزگار است که گاهی خوش و گاهی ناخوش است ما هم به ناگاه انان را گرفتیم در حالی که از توجه به ان عقاب غافل بودند
و چنانچه مردم شهر و دیارها همه ایمان اورده و پرهیزکار می‌شدند همانا ما درهای برکاتی از اسمان و زمین را بر روی انها می‌گشودیم و لیکن چون ایات و پیغمبران ما را تکذیب کردند ما هم انان را سخت به کیفر کردار زشتشان رسانیدیم
ایا اهل شهر و دیارها که به نافرمانی خدا و اعمال نکوهیده مشغولند از ان ایمنند که شبانگاه که در خوابند عذاب ما انها را فرا گیرد
ایا اهل شهر و دیارها که از یاد خدا و طاعت او غافلند از ان ایمنند که به روز که سرگرم بازیچه دنیا هستند عذاب ما انان را فرا رسد
ایا از مکر خدا یعنی ازمایش و مجازات خدا غافل و ایمن گردیده‌اند که از ان مکر و انتقام البته کسی غافل نشود مگر مردم زیانکار
ایا این مردمی را که بعد از اقوامی که همه مردند وارث زمین شدند خدا اگاه نفرموده که اگر ما بخواهیم به کیفر گناهانشان می‌رسانیم و بر دلهایشان مهر می‌نهیم که دیگر به گوش دل چیزی نشنوند
این است شهرهایی که ما بر تو از اخبار اهلش بیان کردیم همه را رسولان حق با ادله روشن امدند اما بر ان نبودند که به انچه پیش از ان تکذیب کرده بودند ایمان بیاورند این چنین خدا دلهای کافران را مهر می‌زند
و اکثر مردمان را در عهد استوار ندیدیم بلکه بیشترشان را عهدشکن و بزهکار یافتیم
بعد از ان رسولان باز ما موسی را با ایات و ادله روشن خود به سوی فرعون و مهتران قومش فرستادیم انها هم با ان ایات مخالفت و به انها ستم کردند بنگر تا عاقبت به روزگار ان تبهکاران چه رسید
و موسی خطاب کرد که ای فرعون محققا من فرستاده‌ای از خدای عالمیانم
سزاوار انم که از طرف خدا چیزی جز به حق نگویم همانا دلیلی بس روشن معجزه بسیار اشکار و حجتی محکم و استوار از جانب پروردگارتان برای شما اورده‌ام پس بنی‌اسرائیل را با من بفرست
فرعون پاسخ داد که اگر دلیلی برای صدق خود داری بیار اگر از راستگویانی
موسی هم عصای خود را بیفکند به ناگاه ان عصا اژدهایی عظیم پدیدار گردید
و دست از گریبان خود براورد که ناگاه بینندگان را سپید و رخشان بود
مهتران قوم فرعون گفتند که این شخص ساحری سخت ماهر و داناست
اراده ان دارد که شما را از سرزمین خود بیرون کند اکنون در کار او چه دستور می‌دهید
قوم به فرعون گفتند که موسی و برادرش هارون را زمانی بازدار و گرداورانی به شهرها بفرست
تا ساحران زبردست دانا را به حضور تو جمع اورند
و عده بسیاری ساحران به حضور فرعون گرد امده فرعون را گفتند اگر بر موسی غالب اییم برای ما اجر و مزد شایان خواهد بود
فرعون پاسخ داد بلی و علاوه بر ان نزد من از مقربان خواهید گشت
ساحران به موسی گفتند اکنون خواهی نخست تو عصای خود بیفکن یا ما بساط سحر خویش بیندازیم
موسی گفت شما اول اسباب خود بیفکنید چون بساط خود انداختند به جادوگری چشم خلق بربستند و مردم را سخت به هراس افکندند و سحری بس عظیم و هول‌انگیز برانگیختند
و ما به موسی وحی نمودیم که عصای خود را بیفکن چون عصا انداخت ناگاه معجزه او هر چه ساحران بافته بودند یکباره همه را ببلعید
پس حق ثابت شد و اعمال ساحران همه باطل گردید
عاقبت فرعونیان در انجا مغلوب شده و خوار و سرشکسته بازگشتند
و ساحران بی‌اختیار به سجده افتادند
گفتند ما ایمان اوردیم به خدای عالمیان
خدای موسی و هارون
فرعون گفت چگونه پیش از دستور و اجازه من به او ایمان اوردید همانا این مکری است که در این شهر اندیشیده‌اید که مردم این شهر را از ان بیرون کنید پس به زودی خواهید دانست
همانا دست و پای شما را یکی از راست و یکی از چپ بریده و ان گاه همه را به دار خواهم اویخت
ساحران گفتند ما به سوی خدای خود باز می‌گردیم
و کینه و انتقام تو از ما تنها به جرم ان است که ما به ایات خدا چون برای هدایت ما امد ایمان اوردیم بار خدایا به ما صبر و شکیبایی ده و ما را به ایین اسلام یعنی با تسلیم و رضای به حکم خدا بمیران
و سران قوم فرعون گفتند ایا موسی و قومش را واگذاری تا در این سرزمین فساد کنند و تو و خدایان تو را رها سازند فرعون گفت به زودی پسرانشان را کشته و زنانشان را زنده گذاریم و در رنج و عذاب خدمت و اسارت نگاه داریم و ما بر انها غالب و مقتدریم
موسی به قوم خود گفت از خدا یاری خواهید و صبر کنید که زمین ملک خداست ان را به هر کس از بندگان خود خواهد به میراث دهد و حسن عاقبت مخصوص اهل تقواست
قوم موسی به او گفتند که ما هم پیش از امدن تو به رسالت و هم بعد از انکه امدی به رنج و شکنجه دشمن بوده‌ایم موسی گفت امید است که خدا دشمن شما را هلاک نماید و شما را در زمین جانشین کند ان‌گاه بنگرد تا شما چه خواهید کرد
و فرعونیان را سخت به قحط و تنگی معاش و نقص و افت برکشت و زرع مبتلا کردیم تا شاید متذکر شوند
پس هرگاه که نیکویی و پیشامد خوشی بدانها می‌رسید به شایستگی خود نسبت می‌دادند و هرگاه بدی و پیشامد ناگواری مانند قحط و سختی بر انها می‌امد فال بد به موسی و همراهانش می‌زدند اگاه باشند که فال بد انها نزد خداست یعنی رنج و سختی‌ها که بر انان پیش اید کیفر از جانب خداست لیکن اکثر انها بر این اگاه نیستند
و گفتند هر ایه و معجزه‌ای که برای ما بیاوری که ما را بدان سحر کنی هرگز ما به تو ایمان نخواهیم اورد
پس بر انها طوفان و ملخ و شپشک و وزغ و خون خون شدن اب ان نشانه‌های اشکار قهر و غضب را فرستادیم باز طریق کبر و گردنکشی پیش گرفتند و قومی گناهکار بودند
و چون بلا بر انها واقع شد گفتند که ای موسی خدایت را به عهدی که با تو دارد بخوان تا این عذاب و بلا را از ما دور کند که اگر رفع بلا کردی البته ایمان به تو می‌اوریم و بنی اسرائیل را به همراهی تو می‌فرستیم
پس چون بلا را تا مدتی که متعهد شدند ایمان اورند از سر انها رفع کردیم باز پیمان را شکستند
ما هم از انان انتقام کشیدیم و انها را به دریا غرق کردیم به کیفر انکه ایات ما را تکذیب کرده و از ان غفلت نمودند
و طایفه‌ای را که فرعونیان ذلیل و ناتوان می‌داشتند وارث مشرق و مغرب زمین با برکت مصر و شامات گردانیدیم و ان سخن و وعده نیکوی خدای تو بر بنی اسرائیل تحقق یافت به پاداش صبری که در مصائب کردند و انچه را فرعون و قومش می‌ساختند و می‌افراشتند از صنایع و عمارات و کاخهای با عظمت ویران نمودیم
و بنی اسرائیل را از دریا به ساحل رسانیدیم پس به قومی که بر پرستش بتان خود متوقف بودند برخورده گفتند ای موسی برای ما خدایی مثل خدایانی که این بت‌پرستان راست مقرر کن موسی گفت شما سخت مردم نادانی هستید
خدایانی که این جماعت بت‌پرستان راست فانی و ایین و کارهاشان باطل و تباه است
موسی گفت ایا غیر خدا را برای شما به خدایی طلبم در صورتی که خداست که شما را بر عالمیان برتری و فضیلت بخشید
و یاد ارید هنگامی که شما را از چنگ فرعونیان نجات دادیم که شما را سخت به عذاب و شکنجه می‌داشتند پسرانتان را کشته و زنان را زنده به اسارت و خدمتکاری می‌داشتند و این شما را از جانب خدا امتحان و تنبیه بزرگی بود
و ما با موسی سی شب وعده قرار دادیم و ده شب دیگر بر ان افزودیم تا انکه زمان وعده پروردگارش به چهل شب تکمیل شد و موسی به برادر خود هارون گفت تو اکنون جانشین من در قوم من باش و راه صلاح پیش گیر و پیرو راه اهل فساد مباش
و چون قوم تقاضای دیدن خدا کردند موسی با هفتاد نفر بزرگان قومش که انتخاب شده بودند وقت معین به وعده‌گاه ما امد و خدایش با وی سخن گفت موسی به تقاضای جاهلانه قوم خود عرض کرد که خدایا خود را به من اشکار بنما که جمال تو را مشاهده کنم خدا در پاسخ او فرمود که مرا تا ابد نخواهی دید ولیکن به کوه بنگر اگر کوه طور بدان صلابت هنگام تجلی به جای خود برقرار ماند تو نیز مرا خواهی دید پس ان‌گاه که تجلی خدایش بر کوه تابش کرد کوه را مندک و متلاشی ساخت و موسی بی‌هوش افتاد سپس که به هوش امد عرض کرد خدایا تو منزه و برتری از رویت و حس جسمانی از چنین اندیشه به درگاه تو توبه کردم و من از قوم خود اول کسی هستم که به تو و تنزه ذات پاک تو از هر الایش جسمانی ایمان دارم
خدا فرمود ای موسی من تو را به مقام پیام‌رسانی خود و همصحبتی خویش بر سایر مردم برگزیدم پس انچه را که به تو دادم کاملا فراگیر و از شکرگزاران باش
و در الواح تورات اسمانی از هر موضوع برای نصایح و پند و هم تحقیق هر چیز برای علم و معرفت به موسی نوشتیم و دستور دادیم که حقایق و احکام ان را به قوت عقل و ایمان فراگیر و قوم را دستور ده که نیکوتر مطالب ان را اخذ کنند که پستی مقام و منزلت فاسقان را به زودی به شما نشان خواهم داد
من انان را که در زمین به ناحق کبر و بزرگمنشی کنند از ایات خود رو گردان و معرض خواهم ساخت و اگر هر ایتی بینند به ان ایمان نیاورند و اگر راه رشد و هدایت یابند ان را نپیمایند و اگر راه جهل و گمراهی یابند ان را پیش گیرند این ضلالت انها بدین جهت است که ایات ما را تکذیب کردند و از انها غافل و معرض بودند
و انان که ایات اسمانی ما و لقا عالم اخرت را تکذیب کردند اعمالشان که جز برای دنیا نبود تباه و باطل شود ایا جز انچه می‌کردند کیفر بینند
و قوم موسی بعد از او یعنی بعد از رفتن او به طور برای وعده حق مجسمه گوساله‌ای که صدایی و خواری داشت از طلا و زیورهای خود ساخته و پرستیدند ایا ندیدند که ان مجسمه بی‌روح با انها سخنی نمی‌گوید و انها را به راهی هدایت نمی‌کند اری دیدند و از جهل و عناد باز پی ان گوساله گرفتند و مردمی ستمکار بودند
و چون به خود امدند و از ان عمل پشیمان شدند و دیدند که درست گمراهند با خود گفتند اگر خدا ما را نبخشد و از ما نگذرد سخت از زیانکاران خواهیم بود
و چون موسی به حال خشم و تاسف به سوی قوم خود بازگشت به انان گفت شما پس از من بسیار بد حفظ الغیب من کردید ایا در امر خدای خود عجله کردید و الواح را به زمین انداخت و از فرط غضب سر برادرش هارون را گرفته به سوی خود می‌کشید هارون گفت ای فرزند مادرم این قوم مرا خوار و زبون داشتند تا انجا که نزدیک بود مرا به قتل رسانند پس تو دشمنان را بر من شاد مگردان و مرا در عداد مردم ستمکار مشمار
موسی بر او شفقت کرد و گفت پروردگارا من و برادرم را بیامرز و ما را در ظل رحمت خود داخل گردان و تو مهربان‌ترین مهربانانی
انان که گوساله را به پرستش گرفتند اتش قهر و غضب خدا در اخرت و ذلت و خواری در حیات دنیا محققا به انها خواهد رسید و این چنین ما دروغ‌پردازان را کیفر خواهیم کرد
و انان که مرتکب عمل زشت شدند و پس از ان عمل بد توبه کردند و به اخلاص ایمان اوردند خدای تو بر انها بعد از توبه به یقین بخشنده و مهربان است
و چون غضب موسی فرو نشست الواح تورات را بر گرفت و در صحیفه ان تورات هدایت و رحمت الهی بود بر ان گروهی که از قهر خدای خود می‌ترسند
و موسی هفتاد مرد از قوم خود برای وعده‌گاه ما انتخاب کرد پس چون لرزشی سخت به جرم درخواست دیدن خدا به چشم انها را در گرفت موسی گفت پروردگارا اگر مشیت نافذت تعلق گرفته بود که همه انها و مرا هلاک کنی کاش پیشتر از این وعده می‌کردی ایا ما را به فعل سفیهان ما هلاک خواهی کرد این کار جز فتنه و امتحان تو نیست که به این امتحان هر که را خواهی گمراه و هرکه را خواهی هدایت می‌کنی تویی مولای ما پس بر ما ببخش و ترحم کن که تویی بهترین امرزندگان
و سرنوشت ما را هم در این دنیا و هم در عالم اخرت نیکویی و ثواب مقدر فرما که ما به سوی تو بازگشته‌ایم خدا فرمود عذابم را به هر که خواهم رسانم و رحمت من همه موجودات را فرا گرفته و البته ان را برای انان که راه تقوا پیش گیرند و زکات می‌دهند و به ایات ما می‌گروند حتم و لازم خواهم کرد
هم انان که پیروی کنند از ان رسول ختمی و پیغمبر امی که در تورات و انجیلی که در دست انهاست نام و نشان و اوصاف او را نگاشته می‌یابند که انها را امر به هر نیکویی و نهی از هر زشتی خواهد کرد و بر انان هر طعام پاکیزه و مطبوع را حلال و هر پلید منفور را حرام می‌گرداند و احکام پر رنج و مشتقی را که چون زنجیر به گردن خود نهاده‌اند از انان برمی‌دارد و دین اسان و موافق فطرت بر خلق می‌اورد پس انان که به او گرویدند و از او حرمت و عزت نگاه داشتند و یاری او کردند و نوری را که به او نازل شد پیروی نمودند ان گروه به حقیقت رستگاران عالمند
ای رسول ما به خلق بگو که من بر همه شما جنس بشر رسول خدایم ان خدایی که فرمانروایی اسمانها و زمین از ان اوست هیچ خدایی جز او نیست که زنده می‌کند و می‌میراند پس باید ایمان به خدا ارید و هم به رسول او پیغمبر امی که از هیچ کس جز خدا تعلیم نگرفته ان پیغمبری که بس به خدا و سخنان او ایمان دارد و پیرو او شوید باشد که هدایت یابید
و جماعتی از قوم موسی هستند که به دین حق هدایت کنند و به ان دین حکم و دادگری نمایند
و قوم موسی را به دوازده سبط منشعب کردیم که هر سبطی طایفه‌ای باشند و چون امت موسی در ان بیابان بی‌اب از او اب طلبیدند به موسی وحی کردیم که عصای خود را بر سنگ زن پس دوازده چشمه اب از ان سنگ جوشید و جاری شد هر قبیله ابشخور خود را دانستند و ما به واسطه ابر بر سر انها سایه افکندیم و نیز بر انها من و سلوی مرغ و ترنجبین فرستادیم تا تغذیه کنند و گفتیم از لذیذ و پاکیزه قوتی که روزیتان کردیم تناول کنید و انها نه بر ما بلکه بر خویش ستم می‌کردند
و چون به قوم موسی امر شد که در این شهر بیت المقدس مسکن کنید و از هر چه خواستید از طعامهای این شهر تناول کنید و در دعا بگویید که پروردگارا گناهان ما را بریز و به این در به تواضع و سجده درایید تا از خطاهای شما درگذریم که ما نیکوکاران را فزون‌تر احسان می‌کنیم
ان گاه ستمکاران انها این امر و گفتاری را که به انها گفته شده بود به گفتار دیگری تبدیل کردند ما هم به کیفر مخالفت و ستمکاری بر انها از اسمان عذابی سخت فرود اوردیم
و ای رسول ما بنی اسرائیل را از ان قریه که در ساحل دریا بود ده ایله و مدین بازپرس ان گاه که از حکم تعطیل روز شنبه تجاوز کردند ان‌گاه که برای امتحان به روز شنبه ماهیان در مشارع پیرامون دریا پدیدار شده و در غیر ان روز اصلا پدید نمی‌امدند بدین گونه ما انان را به سبب فسق و نافرمانی ازمایش می‌کردیم
و چون پند و موعظه ناصحین در انها اثری نکرد جمعی از ان گروه گفتند چرا قومی را که از جانب خدا به هلاک و یا به عذاب سخت محکومند باز موعظه می‌کنید ناصحان گفتند پند ما معذرت و اتمام حجت است از جانب پروردگارتان و دیگر انکه شاید اثر کند و تقوا پیشه کنند
و چون هر چه به انها تذکر داده شد در ان غفلت ورزیدند ما هم ان جماعت را که از کار بد منع می‌نمودند نجات بخشیدیم و انان را که ظلم و ستمکاری کردند به کیفر فسقشان به عذابی سخت گرفتار کردیم
پس چون سرکشی و تکبر کرده و انچه ممنوع بود مرتکب شدند به انها گفتیم به شکل بوزینه شوید و بسی دور و بازمانده از رحمت خدا باشید
و ان‌گاه که خدای تو اعلام نمود که تا روز قیامت کسی را به عقوبت و عذاب سخت بر انها برانگیزد که پروردگار تو همانا زود کیفر کننده ستمکاران و به خلق بسیار بخشنده و مهربان است
و بنی اسرائیل را در روی زمین به شعبی متفرق ساختیم بعضی از انها صالح و درستکارند و برخی فروتر از انان در درجه و منزلت و انها را به خوشی‌ها و ناخوشی‌ها بیازمودیم باشد که به حکم حق بازگردند
پس از انکه پیشینیانشان درگذشتند اخلاف و بازماندگانشان وارث کتاب اسمانی شدند در حالی که متاع پست این دنیا را برمی‌گزینند و گویند ما بخشیده خواهیم شد و چنانچه مثل ان مال از متاع دنیا که یافتند باز از هر راه حرام و خیانت بیابند برگیرند ایا از انان پیمان کتاب اسمانی گرفته نشد که به خدا جز حرف حق و سخن راست نسبت ندهند و انچه در کتاب است درس گیرند و منزل ابدی اخرت برای مردم پرهیزکار بسی بهتر است ایا تعقل نمی‌کنید
و انان که متوسل به کتاب اسمانی شوند و نماز به پا دارند ما اجر درستکاران را ضایع نخواهیم گذاشت
و ان‌گاه که کوه طور را از جای برکندیم و مانند قطعه ابری بر فراز سر انها براوردیم که پنداشتند بر انها فرو خواهد افتاد و امر کردیم دستور توراتی که به شما امد با قوت ایمان و عقیده محکم اخذ کنید و انچه در ان مذکور است متذکر شوید باشد که پرهیزکار شوید
و به یاد ار هنگامی که خدای تو از پشت فرزندان ادم ذریه انها را برگرفت و انها را بر خودشان گواه ساخت که ایا من پروردگار شما نیستم همه گفتند بلی ما گواهی دهیم برخی مفسرین گفتند مراد ظهور ارواح فرزندان ادم است در نشاه ذر و عالم روح و گواهی انها به نور تجرد و شهود به توحید خدا و ربانیت او در عوالم ملک و ملکوت و ما این گواهی گرفتیم که دیگر در روز قیامت نگویید ما از این واقعه غافل بودیم
یا انکه نگویید که منحصرا پدران ما به دین شرک بودند و ما هم فرزندان بعد از انها بودیم ایا به عمل زشت اهل باطل ما را به هلاکت خواهی رسانید
و بدین گونه ما ایات خود را تفصیل می‌دهیم تا ایات ما را بفهمند و باشد که بازگردند
و بخوان بر این مردم بر قوم یهود حکایت ان کس بلعم باعور را که ما ایات خود را به او عطا کردیم و او از ان ایات بیرون رفت و شیطان او را تعقیب کرد تا از گمراهان عالم گردید
و اگر می‌خواستیم به ان ایات او را رفعت مقام می‌بخشیدیم لیکن او به زمین تن فروماند و پیرو هوای نفس گردید و در این صورت مثل و حکایت حال او به سگی ماند که اگر بر او حمله کنی و یا او را به حال خود واگذاری به عوعو زبان کشد این است مثل مردمی که ایات ما را بعد از علم به ان تکذیب کردند پس این حکایت بگو باشد که به فکر ایند
مثل حال گروهی که ایات ما را تکذیب کردند و به خویش ستم می‌کردند بسیار بد مثلی است
هر که را خدا هدایت فرماید هم اوست که هدایت یافته و انها را که به گمراهی واگذارد هم انان زیانکاران عالمند
و محققا بسیاری از جن و انس را برای جهنم افریدیم چه انکه انها را دلهایی است بی‌ادراک و معرفت و دیده‌هایی بی‌نور و بصیرت و گوشهایی ناشنوای حقیقت انها مانند چهارپایانند بلکه بسی گمراه‌ترند انها همان مردمی هستند که غافل‌اند
و خدا را نیکوترین نامهاست بدانها خدا را بخوانید و انان را که در نامهای او به انحراف می‌گرایند به خود واگذارید که به زودی کردار بدشان را مجازات خواهند دید
و از خلقی که افریده‌ایم فرقه‌ای به حق هدایت می‌کنند و به حق حکم و دادگری می‌کنند
و انان که ایات ما را تکذیب کردند به زودی انها را به عذاب و هلاکت می‌افکنیم از جایی که فهم ان نکنند
روزی چند به انها مهلت دهیم که همانا مکر و عقاب من بس شدید است
ایا این مردم فکر نکردند که صاحب انها یعنی پیامبر هرگز جنونی در او نیست او فقط ترساننده خلق است از اهوال قیامت به بیانی روشن
ایا فکر و نظر در ملکوت اسمانها و زمین و در هر چه خدا افریده نکردند و در این که اجل و مرگ انها بسا باشد که به انان بسیار نزدیک شده باشد پس به چه حدیثی بعد از این کتاب مبارک اسمانی ایمان خواهند اورد
هر که را خدا گمراه خواست هیچ کس رهنمای او نباشد و چنین گمراهان را خدا در طغیان و سرکشی خود به حیرت و ضلالت واگذارد
ای رسول ما از تو احوال و ساعت قیامت را سوال خواهند کرد که چه وقت فراخواهد رسید پاسخ ده که علم ان منحصرا نزد رب و خدای من است کسی به جز او ان را به هنگامش اشکار نکند شان ان ساعت در اسمانها و زمین بسی سنگین و عظیم است نیاید شما را مگر ناگهانی از تو می‌پرسند گویی تو کاملا بدان اگاهی بگو علم ان ساعت محققا نزد خداست لیکن اکثر مردم اگاه نیستند
بگو که من مالک نفع و ضرر خویش نیستم مگر انچه خدا خواسته و اگر من از غیب جز انچه به وحی می‌دانم اگاه بودم بر خیر و نفع خود همیشه می‌افزودم و هیچ‌گاه زیان و رنج نمی‌دیدم من نیستم مگر رسولی ترساننده و بشارت دهنده گروهی که اهل ایمانند
اوست خدایی که همه شما را از یک تن بیافرید و از نوع او نیز جفتش را مقرر داشت تا به او انس و ارام گیرد و چون با او خلوت کرد باری سبک برداشت پس با ان بار حمل چندی بزیست تا سنگین شد ان‌گاه هر دو خدا و پروردگار خود را خواندند که اگر به ما فرزندی صالح و تندرست عطا کردی البته از شکرگزاران خواهیم بود
پس چون به ان پدر و مادر فرزندی صالح و تندرست عطا کرد مشرک شدند و برای خدا در انچه به انها عطا کرد شریک قرار دادند یعنی فرزندان خود را به نام بتها نامیدند مثل عبد اللات و عبد العزی و خدای تعالی برتر است از انچه شریک او سازند
ایا این چیزهایی را که هیچ موجود را خلق نتوانند کرد و خود مخلوق خدا هستند شریک خدا قرار می‌دهند
در صورتی که انها نه هرگز به مشرکان و نه به خود یاری توانند کرد
و اگر انها را یعنی بت‌پرستان را به راه هدایت بخوانید پیروی شما مومنان نخواهند کرد بر شما یکسان است که انها را بخوانید یا خاموش بمانید
غیر خدا هر ان کس را که شما مشرکان و یهود و نصاری به خدایی می‌خوانید مانند بتان و عیسی و عزیر و غیره به حقیقت همه مثل شما بندگانی هستند اگر راستگویید انها را بخوانید تا مشکلات و حوائج شما را روا کنند
ایا ان بتان را پایی است که راهی پیمایند یا دستی که از استین قدرت بیرون ارند یا چشم و گوشی که به ان ببینند و بشنوند بگو شریکان باطل خود را بخوانید و هر حیلت که با من می‌توانید به کار برید بی‌انکه هیچ مرا مهلت بدهید
مرا دوست و یاور به حقیقت خدایی است که این کتاب قران را فرستاده و اوست که نیکوکاران را دوستی و سرپرستی می‌کند
و انهایی را که شما خدا می‌خوانید جز خدای یکتا هیچ یک قدرت بر یاری شما بلکه بر یاری خود ندارند
و اگر انها را به راه هدایت خوانید نخواهند شنید یعنی بتان چون گوش و بت‌پرستان چون هوش ندارند دعوت اسلام را نپذیرند و ای رسول ما یا ای اهل عقل و بینش تو می‌بینی که انها بتان یا بت‌پرستان در تو می‌نگرند ولی نمی‌بینند
طریقه عفو و بخشش پیش‌گیر و امت را به نیکوکاری امر کن و از مردم نادان روی بگردان
و چنانچه بخواهد از طرف شیطان انس و جن در تو وسوسه و جنبشی پدید اید به خدا پناه بر که او به حقیقت شنوا و داناست
چون اهل تقوا را از شیطان وسوسه و خیالی به دل فرا رسد همان دم خدا را به یاد ارند و همان لحظه بصیرت و بینایی پیدا کنند
و مشرکان را برادرانشان یعنی شیاطین انس و جن به راه ضلالت و گمراهی می‌کشند و هیچ کوتاهی نمی‌کنند
و هر زمان که تو ایتی بر انها نیاوری بر تو اعتراض کنند که چرا ایتی فراهم نساختی بگو من تنها پیروی از انچه از خدایم به من وحی رسد خواهم کرد این ایات قران است مایه بصیرت‌هایی از جانب پروردگار شما و هدایت و رحمتی برای گروهی که ایمان اورند
و چون قران قرائت شود همه گوش بدان فرا دهید و سکوت کنید باشد که مورد لطف و رحمت حق شوید
خدای خود را با تضرع و پنهانی و بی‌انکه اواز برکشی در صبح و شام یاد کن و از غافلان مباش
انان یعنی ارواح و فرشتگانی که در حضور پروردگار تواند هیچ‌گاه از بندگی او سرکشی نکنند و پیوسته به تسبیح و تنزیه ذات احدیت و به سجده او مشغولند