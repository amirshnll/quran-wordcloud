الا ای رسولی که در جامه فکرت و خاموشی خفته‌ای
هان شب را به نماز و طاعت خدا برخیز مگر کمی
که نصف یا چیزی کمتر از نصف باشد به استراحت پرداز
یا چیزی بر نصف بیفزا و به تلاوت ایات قران با توجه کامل مشغول باش
ما کلام بسیار سنگین و گرانمایه قران را بر تو القا می‌کنیم
البته نماز شب و دعا و ناله سحر بهترین شاهد اخلاص و صفای قلب و دعوی صدق ایمان است
تو را روز روشن در طلب روزی وقت کافی و فرصت وسیع است
و دایم در شب و روز نام خدا را یاد کن و به کلی از غیر او علاقه ببر و به او پرداز
همان خدای مشرق و مغرب عالم که جز او هیچ خدایی نیست او را بر خود وکیل و نگهبان اختیار کن
و بر طعن و یاوه‌گویی کافران و مکذبان صبور و شکیبا باش و به طرزی نیکو که مقتضای مدارا و حلم و بزرگواری است از انان دوری گزین
و کار ان کافران مغرور نعمت و مال حرام را به من واگذار و اندک زمانی به انها مهلت ده تا وقت انتقام به زودی فرا رسد
که البته نزد ما غل و زنجیر عذاب و اتش دوزخ مهیاست
و طعامی که از فرط غصه و اندوه گلوگیر انها می‌شود و عذاب دردناک بر انهاست
ان روزی که زمین و کوهها به لرزه دراید و کوهها تل ریگی شود و چون موج روان گردد
ما به شما امت اخر زمان رسولی فرستادیم که شاهد اعمال و حجت کامل شماست چنانکه بر فرعون هم رسول فرستادیم
تا فرعون نافرمانی ان رسول کرد ما هم او را به قهر و انتقام سخت بگرفتیم
پس اگر کافر شوید چگونه از عذاب حق نجات یابید در روزی که کودک از هول و سختی ان پیر شود
و اسمان از وحشت ان شکافته شود و وعده الهی به وقوع انجامد
این ایات قران برای تذکر و یاداوری فرستاده شد تا هر که بخواهد راهی به سوی خدای خود پیش گیرد
خدا به حال تو اگاه است که تو و جمعی هم از انان که با تواند اغلب نزدیک دو ثلث یا نصف یا لا اقل ثلث شب را همیشه به طاعت و نماز می‌پردازید و خدا گردش شب و روز را مقدر می‌کند خدا می‌داند که شما هرگز تمام ساعات شب را به عبادت ضبط نخواهید کرد لذا از شما اوقات خواب و کارهای دیگر را در گذشت تا هر چه از شب را بی‌مشقت و اسان است به تلاوت قران پردازید خدا بر احوال شما اگاه است که برخی مریض و ناتوانند و برخی به سفر از کرم خدا روزی می‌طلبند و برخی در راه خدا به جنگ و جهاد مشغولند پس در هر حال انچه میسر و اسان باشد به قرائت قران پردازید و نماز به پا دارید و زکات مالتان به فقیران بدهید و به خدا قرض نیکو دهید یعنی برای خدا به محتاجان احسان کنید و قرض الحسنه دهید و هر عمل نیک برای اخرت خود پیش فرستید پاداش ان را البته نزد خدا بیابید و ان اجر و ثواب اخرت که بهشت ابد است از متاع دنیا بسی بهتر و بزرگتر است و دایم از خدا امرزش طلبید که خدا بسیار امرزنده و مهربان است