بزرگوار است پاک خداوندی که فرقان را بر بنده خاص خود نازل فرمود تا به اندرزهای وی اهل عالم را متذکر و خدا ترس گرداند
ان خدایی که پادشاهی اسمانها و زمین از ان اوست و هرگز فرزندی نگرفته و شریکی در ملک هستی نداشته و همه موجودات را او خلق کرده و حد و قدر هر چیز را معین فرموده است
و مشرکان نادان خدا را که مبدا کل و مرجع همه امور عالم است فراموش کرده و غیر او یعنی بتهای بی اثر را به خدایی برگرفتند و حال انکه ان بتان هیچ چیزی نتوانند افرید و خودشان هم مخلوقند و نه هیچ بر نفع و ضرر خود قادرند و نه امر موت و حیات و بعث به دست انهاست
و کافران گفتند این کتاب که محمد و حیش می‌شمرد جز انکه به دروغ از خود فرابافته و دیگران از اهل کتاب نیز در قصص و احکام به او کمک کرده‌اند بچیز دیگری نیست و البته این سخن کافران ظلمی بزرگ درباره قران الهی و نسبتی نا حق در حق پیغمبر خدا است
و باز گفتند که این کتاب افسانه‌های پیشینیان و حکایات سابقین است که خود از انها نسخه برداشته و اصحابش صبح و شام بر او املا و قرائت می‌کنند تا کامل و اراسته گردانند
بگو این کتاب را ان خدایی فرستاده که از اسرار اسمانها و زمین اگاه است و شما از این انکار و کفر و گناه باز گردید که هم او البته بسیار امرزنده و مهربان است
و باز کافران گفتند چرا این رسول اگر به راستی پیغمبر خداست غذا تناول می‌کند و در کوچه و بازارها راه می‌رود چرا فرشته محسوس و ظاهری بر او نازل نشده تا به همراه او بیم دهد و گواه صدق او باشد
یا چرا بر این رسول گنجی فرو نیفتد یا چرا باغی ندارد که از میوه‌هایش تناول کند و ستمکاران پس از این همه چون و چراها به مردم گفتند که شما پیروی نمی‌کنید مگر مردی را که سحر و شعبده از راهش برده است
بنگر تا چه داستان و مثلها برای تو زدند پس چنان گمراه شدند که دیگر هیچ راه رشد و هدایتی نتوانند یافت
بزرگوار است پاک خدایی که اگر خواستی برای تو بهتر از انچه این کافران گفتند قرار دادی و ان بهشتهایی است که زیر درختانش نهرها جاری است و در ان بهشت قصرهای بسیار عالی خاص تو قرار می‌داد
بلکه این کافران ساعت قیامت را تکذیب کردند و ما اتش سوزان دوزخ را بر ان که قیامت را تکذیب کرد مهیا داشته‌ایم
چون اتش دوزخ انان را از مکانی دور ببیند خروش و فریاد وحشتناک دوزخ را از دور به گوش خود می‌شنوند
و چون ان کافران را در زنجیر بسته به مکان تنگی از جهنم درافکنند در ان حال همه فریاد و اویلا از دل برکشند
و به انها عتاب شود که امروز فریاد حسرت و ندامت شما یکی دو تا نیست بلکه بسیار از این اه و واویلاها از دل برکشید
بگو ایا این بهتر است یا بهشت ابدی که به متقیان وعده دادند که ان بهشت پاداش و منزل ایشان است
که در ان بهشت هر چه خواهند و ارزو کنند بر انها حاضر است و ان مقام همیشگی انهاست وعده‌ای است بر خدا که مومنان از او درخواست کرده‌اند و او اجابت فرموده است
و روزی که این مشرکان را با معبودانی که به جای خدا می‌پرستیدند به عرصه قیامت محشور گرداند ان گاه بدان معبودان گوید ایا شما بندگان مرا از راه بردید یا خود به راه ضلالت شتافتند
انها گویند پاک و منزه پروردگارا ما خود را هرگز سزاوار ان نمی‌دانستیم که جز تو کسی را دوست خود اختیار کنیم و لیکن تو این کافران و پدرانشان را متمتع به دنیا و نعمتهای ان گردانیدی تا انکه ذکر تو و قران عظیم تو که سرمایه سعادت بود را فراموش کردند و مردمی شقی و تبه روزگار بودند
پس ان معبودان شما مشرکان را در انچه گویید تکذیب کردند و در اثر ان به عذاب ما گرفتار شدید پس نه شما توانید ان عذاب را برطرف گردانید و نه یاری خود توانید کرد و هر کسی از شما بندگان با شرک اوردن ظلم و ستم نماید ما او را به عذابی بزرگ گرفتار می‌گردانیم
و ما هیچ رسولی پیش از تو به خلق نفرستادیم مگر انکه انها هم مانند تو غذا می‌خوردند و در میان بازارها راه می‌رفتند پس امت به این عذر تکذیب رسالت تو نتوانند کرد و ما بعضی از شما بندگان را سبب ازمایش بعضی دیگر می‌گردانیم تا ایا صبر در طاعت خدا خواهید کرد و پروردگار تو به احوال و اعمال همه خلق بیناست
و انان که امید لقای ما را ندارند و به قیامت معتقد نیستند گویند چرا فرشتگان بر ما نازل نشدند یا چرا ما خدا را به چشم نمی‌بینیم تا در ایمان به رسول محتاج نباشیم همانا انان در حق خویش راه تکبر و نخوت پیش گرفتند و به سرکشی و طغیانی شدید شتافتند
روزی که فرشتگان را ببینند مجرمان در ان روز بشارتی از فرشته نیابند و به انها گویند محروم و ممنوع از لقا رحمت و جنت خدا باشید
و ما توجه به اعمال فاسد بی‌خلوص و حقیقت انها کرده و همه را باطل و نابود چون غباری پراکنده می‌گردانیم
اهل بهشت در ان روز مسکن و مقری بهتر و ارامش و خوابگاهی نیکوتر خواهند داشت
و یاد کن روزی که اسمان با ابر از هم شکافته و فرشتگان با سرعت تمام به امر حق فرود ایند
پادشاهی به حق در ان روز خاص خدای رحمان است و بر کافران روز بسیار سختی خواهد بود
و روزی که شخص ظالم پشت دست حسرت به دندان گرفته و گوید ای کاش من در دنیا با رسول حق راهی برای دوستی و طاعت پیش می‌گرفتم
وای بر من ای کاش که فلان مرد کافر و رفیق فاسق را دوست نمی‌گرفتم
رفاقت او مرا از پیروی قران پس از انکه به من رسید محروم ساخت و گمراه گردانید اری شیطان برای انسان مایه خذلان و گمراهی است
در ان روز رسول به شکوه از امت در پیشگاه رب العزه عرض کند بارالها تو اگاهی که امت من این قران را به کلی متروک و رها کردند
و همچنین ما برای هر پیغمبری دشمنی از جنس بدکاران امتش قرار دادیم و تنها خدای تو برای هدایت و نصرت و یاری تو کفایت است
و باز کافران جاهل به اعتراض گفتند که چرا این قران اگر از جانب خداست یکجا برای رسول نازل نشد ما ان را این چنین فرستادیم تا تدریجا تو را به ایات ان دل ارام کنیم و اطمینان قلب دهیم و بدین سبب ایات ان را بر تو مرتب به ترتیبی روشن و به اهستگی برخواندیم
و کافران بر تو هیچ مثل باطل و اعتراض ناحق نیاورند مگر انکه ما در مقابل برای تو سخن حق را با بهترین بیان پاسخ انها اریم
انان که به رو به سوی اتش دوزخ برندشان به بدترین مکان شتافته و سخت‌ترین راه ضلالت یافته‌اند
و همانا ما به موسی کتاب تورات را عطا کردیم و برادرش هارون را وزیر او قرار دادیم
ان گاه گفتیم که رو به جانب ان قوم که ایات ما را تکذیب کردند روید پس انها را پس از تکذیب ان دو سخت هلاک گردانیدیم
و نیز قوم نوح چون رسولان حق را تکذیب کردند ما انها را به طوفان هلاک سپردیم و ایت عبرت مردم ساختیم و برای ستمکاران عذاب دردناک مهیا گردانیده‌ایم
و نیز قوم عاد و ثمود و اصحاب رس شاید قوم شعیب‌اند که نزد چشمه یا چاه ابی که رس نامند منزل داشتند و طوایف دیگر بسیاری بین اینها همه را به کیفر کردارشان هلاک کردیم
و ما برای هر یک از این طوایف مثلها و پندها برای هدایت و اتمام حجت زدیم و همه را به کلی هلاک ساختیم
و همانا این کافران امدند و دیدند ان دیار قوم لوط را که بر ان باران عذاب و هلاکت ببارانیدیم ایا اینان به چشم خود دیار خراب انها را ندیده‌اند اری دیدند و لیکن امید و بیمی از قیامت و کیفر ندارند
این کافران هرگاه تو را ببینند از حسد کاری ندارند جز انکه تو را تمسخر کرده و گویند ایا این مرد همان است که خدا به رسالت بر خلق فرستاده
نزدیک بود که او ما را اگر بر بت‌پرستی خود پایدار نبودیم به کلی گمراه کند و از پرستش خدایانمان باز دارد و این مشرکان که از جهل توحید را گمراهی خواندند چون عذاب حق را مشاهده کنند خواهند دانست که گمراه‌تر از انها در عالم نیست
ایا دیدی حال ان کس را که از غرور هوای نفسش را خدای خود ساخته ایا تو حافظ و نگهبان او از هلاکت توانی شد
یا پنداری که اکثر این کافران حرفی می‌شنوند یا فکر و تعقلی دارند اینان در بی‌عقلی بس مانند چهار پایانند بلکه نادان‌تر و گمراه‌ترند
ایا ندیدی که خدای تو چگونه سایه را با انکه اگر خواستی ساکن کردی بر سر عالمیان بگسترانید ان گاه افتاب را بر ان دلیل قرار دادیم
سپس ظل ان افتاب منبسط را به سوی خود تدریجا قبض می‌کنیم
و او خدایی است که شب را برای شما لباس گردانید تا همه در سیاه جامه شب مستور شوید و خواب را مایه سکون و ارامش شما قرار داد و روز روشن را برای جنبش و کار مقرر داشت
و او خدایی است که بادها را برای بشارت پیشاپیش باران رحمت خود فرستاد و از اسمان ابی طاهر و مطهر نازل کردیم
تا به ان باران زمین خشک و مرده را زنده سازیم و انچه افریدیم از چهارپایان و ادمیان بسیار همه را از ان سیراب گردانیم
و ما تغییرات و گردش باد و باران و سایر انقلابات عالم را بین مردم اوردیم تا پند گرفته و متذکر حق شوند لیکن اکثر مردم جز راه کفران و جحود پیش نگرفتند
و اگر ما می‌خواستیم در بین مردم هر قریه پیغمبری که خلق را از عذاب خدا بترساند می‌فرستادیم
پس تو هرگز تابع کافران مباش و با انها چنان که مخالفت قران و دین حق کنند سخت جهاد و کارزار کن
و او خدایی است که دو دریا را به هم درامیخت که این اب گوارا و شیرین و ان دیگر شور و تلخ است و بین این دو اب در عین به هم امیختن واسطه و حایلی قرار داد که همیشه از هم منفصل و جدا باشند
و او خدایی است که از اب نطفه بشر را افرید و بین انها خویشی نسب و بستگی ازدواج قرار داد و خدای تو بر هر چیز قادر است
و این مشرکان نادان به جای خدا بتهایی که هیچ سود و زیانی به حال انان ندارد می‌پرستند و کافر پشت به امر پروردگار خود می‌کند
و ما تو را نفرستادیم مگر برای انکه خلق را به رحمت ما بشارت دهی و از عذاب ما بترسانی
بگو من از شما امت مزد رسالت نمی‌خواهم اجر من همین بس که هر که بخواهد از پی من راهی به سوی خدای خود پیش گیرد
و تو بر خدای زنده ابدی که هرگز نمیرد توکل کن و به ستایش ذات او وی را تسبیح و تنزیه گو و هم او که به گناه بندگانش کاملا اگاه است کفایت است هر که را بخواهد می‌بخشد و هر که را بخواهد مواخذه می‌کند
ان خدایی که اسمانها و زمین و هر چه در بین انهاست همه را در شش روز بیافرید ان گاه همین خدای رحمان بر عرش قدرت و فرمانروایی قرار گرفت پس از خداشناسی اگاه حقیقت را بازجو
و چون به این مردم کافر گفته شود بیایید خدای رحمان را سجده کنید در جواب گویند خدای رحمان چیست ایا ما به انچه تو امر می‌کنی سجده کنیم و دعوت به خدای یکتا به جای اطاعت بر نفرتشان بیفزاید
بزرگوار ان خدایی که در اسمان برجها مقرر داشت و در ان چراغ روشن خورشید و ماه تابان را روشن ساخت
و او خدایی است که شب و روز را جانشین یکدیگر قرار داد برای ان کس که خواهد به شب یا روز متذکر خدا شود یا شکر او به جای ارد
و بندگان خاص خدای رحمان انان هستند که بر روی زمین به تواضع و فروتنی راه روند و هرگاه مردم جاهل به انها خطاب و عتابی کنند با سلامت نفس و زبان خوش جواب دهند
و انان هستند که شب را به سجده و قیام نماز در برابر خدایشان روز کنند
و انان هستند که دایم به دعا و تضرع گویند پروردگارا عذاب جهنم را از ما بگردان که سخت عذاب مهلک و دایمی است
که انجا بسیار بد قرارگاه و بد منزلگاهی است
و انان هستند که هنگام انفاق به مسکینان اسراف نکرده و بخل هم نورزند بلکه احسان انها در حد میانه و اعتدال باشد
و انان هستند که با خدای یکتا کسی را شریک نمی‌خوانند و نفس محترمی را که خدا حرام کرده جز به حق به قتل نمی‌رسانند و هرگز گرد عمل زنا نمی‌گردند که هر که این عمل کند کیفر گناهش را خواهد دید
عذابش در قیامت مضاعف شود و با ذلت و خواری به دوزخ مخلد گردد
مگر ان کسانی که از گناه توبه کنند و عمل صالح به جای ارند پس خدا گناهان انها را بدل به حسنات گرداند و خداوند بسیار امرزنده و مهربان است
و هر کس توبه کند و نیکوکار شود البته توبه‌اش به درگاه قبول خدا خواهد رسید
و انان هستند که به ناحق شهادت ندهند و هرگاه به عمل لغوی از مردم غافل بگذرند بزرگوارانه از ان درگذرند
و انان هستند که هرگاه به ایات خدای خود متذکرشان سازند کر و کورانه در ان ایات ننگرند بلکه با دل اگاه و چشم بینا مشاهده ان کنند تا بر مقام معرفت و ایمانشان بیفزاید
و انان هستند که گویند پروردگارا ما را زنان و فرزندانی مرحمت فرما که مایه چشم روشنی ما باشند و ما را سر خیل پاکان و پیشوای اهل تقوا قرار ده
چنین بندگان را به پاداش صبرشان در راه عبادت عالی غرفه‌های جنت و قصرهای بهشتی دهند و در انجا با تحیت و سلام روبرو شوند
در حالی که در ان بهشت که بسیار نیکو منزل و مقامی است تا ابد مخلد و متنعم خواهند بود
بگو که اگر دعای شما و ناله و زاری و توبه شما نبود خدا به شما چه توجه و اعتنایی داشت که شما کافران ایات حق را تکذیب کردید و به کیفر همیشگی ان گرفتار خواهید شد