بعد از این به سجده و عبادت خدا پردازید
ان ساعت قیامت یا قیام رسول حق نزدیک امد و ماه اسمان شکافته شد این ایه راجع به شق القمر است که کفار از رسول اکرم درخواست کردند
و اگر کافران بزرگ ایت و معجزی چون شکافتن ماه هم ببینند باز اعراض کرده و گویند که این سحری نیرومند و کامل است
و انها رسول حق را تکذیب کرده و پیرو هوای نفس باطل خود شدند و هر حق و باطل امری را عاقبت در بهشت یا دوزخ مقری خواهد بود
و اخباری که مایه عبرت و انزجار از معصیت است کاملا به مردم رسید
قران حکمت بالغه خداست و اگر از ان پند نگیرید دیگر از این پس هیچ اندرز و پند شما را سودی نخواهد بخشید
پس روی از کافران بگردان تا روزی که ندا کننده‌ای چون اسرافیل خلق را به عالمی حیرت اور و قیامتی هول‌انگیز دعوت کند
که از هول ان کافران به خواری چشم بر هم نهند و سر از قبرها بر اورده مانند ملخ به عرصه محشر منتشر شوند
در ان حال منادی محشر را ناچار به سرعت اجابت کنند کافران با هم گویند این روز همان روز سخت است که ما انکار می‌کردیم
پیش از اینان هم قوم نوح بنده ما نوح را تکذیب کردند و گفتند او مردی دیوانه است و با زجر و ستم بسیار که از انها کشید از دعوت به حق بازداشته شد
تا انکه به درگاه خدایش دعا کرد که من سخت مغلوب قوم شده‌ام تو مرا یاری فرما
ما هم درهای اسمان گشودیم و سیلابی از اسمان فرو ریختیم
و در زمین چشمه‌ها جاری ساختیم تا اب اسمان و زمین با هم به طوفانی که مقدر حتمی بود اجتماع یافت
و نوح را در کشتی محکم اساس برنشاندیم
که ان کشتی با نظر و حفظ و عنایت ما روان می‌گشت و چنین کردیم تا به نوح که مورد کفر و انکار قوم قرار گرفت پاداش دهیم
و ان کشتی را محفوظ داشتیم تا ایت عبرت خلق شود ایا کسی هست که از ان پند گیرد
پس ای بدکاران عالم بنگرید که سختی عذاب و تنبیه من چگونه بود
و ما قران را برای وعظ و اندرز بر فهم اسان کردیم ایا کسی هست که از ان پند گیرد
قوم عاد نیز پیغمبرشان هود را تکذیب کردند پس باز بنگرید که عذاب و تنبیه من چگونه سخت بود
ما بر هلاک انها تند بادی در روز نحسی پایدار فرستادیم
که ان باد مردم را از جا بر می‌کند چنانکه ساق درخت خرما از ریشه افکنند
پس باز بنگرید که عذاب و تنبیه من چگونه سخت بود
و ما قران را برای وعظ و اندرز بر فهم اسان کردیم ایا کسی هست که از ان پند گیرد
قوم ثمود هم ایات حق را تکذیب کردند
و گفتند ایا سزد که ما یک بشری از جنس خودمان را پیروی کنیم در این صورت به گمراهی و جنون سخت در افتاده‌ایم
ایا بین ما افراد بشر تنها بر او وحی رسید چنین نیست بلکه او مرد دروغگوی بی‌باک و خودپسندی است
این منکران به زودی فردای قیامت کاملا معلومشان شود که دروغگوی بی‌باک و خودپسند کیست
ما به صالح گفتیم که برای امتحان انها ناقه را به درخواست انها از سنگ بیرون می‌فرستیم و تو مراقب حالشان باش و بر ازارشان صبر پیشه گیر
و به انها خبر ده که نوشیدن اب چشمه بین انها و ناقه تقسیم شده که یک روز سهم ناقه و روزی برای انهاست و هر یک بر سهم خود حاضر ایند
ان قوم شقی صاحب و رئیس خود را خواندند تا مجهز شد و ناقه را پی کرد
پس باز بنگرید که عذاب و تنبیه من چگونه سخت بود
ما بر هلاک انها یک صیحه عذاب اسمانی فرستادیم و همه مانند گیاه خشک و خرد شدند
و ما قران را برای وعظ و اندرز بر فهم اسان کردیم ایا کسی هست که از ان پند گیرد
قوم لوط نیز ایات و رسول حق را تکذیب کردند
ما هم جز خانواده لوط که به وقت سحر نجاتشان دادیم همه انان را به سنگباران هلاک نابود کردیم
نجات اهل بیت لوط هم به نعمت و لطف ما بود بلی ما چنین شکرگزاران را پاداش می‌دهیم
لوط ان قوم را از قهر و مواخذه ما ترسانید باز انها در ایات ما شک و انکار کردند
و قوم از او مهمانانش را که فرشتگانی زیبا بودند بر سو قصد طلبیدند ما هم چشم انها را بی‌نور و نابینا کردیم و گفتیم که اینک عذاب قهر و انتقام مرا بچشید
و شبی به صبحگاه رسید که مرگ امد و عذاب دایم دوزخ گریبانشان گرفت
و گفتیم اینک عذاب قهر و انتقام مرا بچشید
و ما قران را برای وعظ و اندرز بر فهم اسان کردیم ایا کسی هست که از ان پند گیرد
و بر ارشاد فرعونیان هم رسول و ایات الهی امد
انها همه ایات ما را تکذیب کردند ما هم به قهر و اقتدار خود از انها سخت مواخذه کردیم
ایا کفار شما مکیان بهتر و قوی‌تر از ان امم گذشته‌اند یا شما را برائت و امانی در کتب اسمانی از عذاب خدا هست
بلکه می‌گویند ما با هم مجتمع و بسیاریم و پیروزیم
به زودی ان جماعت در جنگ بدر شکست خورده و به جنگ پشت کنند
بلکه ساعت قیامت وعده‌گاه انهاست و ان روزی بسیار سخت‌تر و ناگوارتر از روز بدر است
البته بدکاران عالم در دنیا به گمراهی و در اخرت در اتش سوزان دوزخند
روزی که انها را به رو در اتش دوزخ کشند و گویند اینک الم جهنم را بچشید
ما هر چه افریدیم به اندازه افریدیم
و فرمان ما در همه عالم یکی است و هیچ تبدیل‌پذیر نیست چه در امر ایجاد و چه در کار معاد و در سرعت به مانند چشم به هم زدنی انجام یابد
و ما بسیاری از پیشینیان امثال شما را هلاک کردیم ایا کسی هست که از ان پند و عبرت گیرد
و هر عملی که کردند در کتب‌نامه عملشان ثبت است
و هر امر کوچک و بزرگ در انجا نگاشته است
محققا اهل تقوا در باغها و کنار نهرها ی بهشت ابد منزل گزینند
در منزلگاه صدق و حقیقت نزد خداوند عزت و سلطنت جاودانی متنعمند