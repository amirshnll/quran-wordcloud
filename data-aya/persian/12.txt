الر این حروف مقطعه رموز خدا و رسول است این است ایات کتاب الهی که حقایق را اشکار می‌سازد
این قران مجید را ما به عربی فصیح فرستادیم باشد که شما به تعلیمات او عقل و هوش یابید
ما به بهترین روش به وحی این قران بر تو حکایت می‌کنیم و تو پیش از این وحی هیچ از ان اگاه نبودی
اکنون متذکر شو خواب یوسف را ان‌گاه که یوسف به پدر خود گفت ای پدر در عالم رویا دیدم که یازده ستاره و خورشید و ماه مرا سجده می‌کردند
یعقوب گفت ای فرزند عزیز زنهار خواب خود را بر برادران حکایت مکن که به اغوای شیطان بر تو مکر و حسد خواهند ورزید زیرا دشمنی شیطان بر ادمی بسیار اشکار است
و این تعبیر خواب تو چنین است که خدا تو را برگزیند و از علم تاویل خوابها بیاموزد و نعمت و لطفش را در حق تو و ال یعقوب مانند پدرانت ابراهیم و اسحاق تمام گرداند که خدای تو دانا و حکیم است
همانا در حکایت یوسف و برادرانش برای دانش طلبان و اهل تحقیق عبرت و حکمت بسیار مندرج است
پس حکایت را بر امت بگو هنگامی که برادران یوسف گفتند ما با انکه چندین برادر نیرومندیم پدر چنان دلبسته یوسف و برادر اوست که انها را تنها بیش از همه ما برادران دوست می‌دارد همانا ضلالت پدرمان در حب یوسف نیک پدیدار است
باید یوسف را بکشید یا در دیاری دور از پدر بیفکنید تا روی پدر یک جهت به طرف خودتان باشد و بعد از این عمل توبه کرده و مردمی صالح و درستکار باشید
یکی از برادران یوسف اظهار داشت که اگر ناچار سو قصدی دارید البته باید از کشتن وی صرف نظر کنید ولی او را به چاهی درافکنید تا کاروانی او را برگیرد و با خود به دیار دور برد
بعد از این رای و تصمیم نزد پدر رفته و گفتند ای پدر چرا تو بر یوسف از ما ایمن نیستی در صورتی که ما برادران همه خیرخواه یوسفیم
فردا او را با ما فرست که در چمن و مراتع بگردد و بازی کند و البته ما همه نگهبان اوییم
یعقوب گفت من از ان دلتنگ می‌شوم که او را ببرید و ترسان و پریشان خاطرم که از او غفلت کنید و طعمه گرگان شود
برادران گفتند اگر با انکه ما چند مرد نیرومند به همراه اوییم باز گرگ او را بخورد پس ما بسیار مردم ضعیف زیانکاری خواهیم بود
چون او را به صحرا بردند و بر این عزم متفق شدند که او را به قعر چاه درافکنند چنین کردند و ما به او وحی نمودیم که البته تو روزی برادران را به کار بدشان اگاه می‌سازی و انها تو را نشناخته و درک مقام تو نمی‌کنند
و برادران شبانگاه با چشم گریان نزد پدر بازگشتند
گفتند ای پدر قصه این است که ما به صحرا رفته و سرگرم مسابقه بودیم و یوسف را بر سر متاع خود گذاردیم و او را گرگ طعمه خود ساخت و هر چند ما راست بگوییم تو باز از ما باور نخواهی کرد
و پیراهن یوسف را الوده به خون دروغ نمودند و نزد پدر اوردند یعقوب گفت بلکه امری زشت قبیح را نفس مکار در نظر شما بسیار زیبا جلوه داده در هر صورت صبر جمیل کنم که بر رفع این بلیه که شما اظهار می‌دارید بس خداست که مرا یاری تواند کرد
باری کاروانی انجا رسید و سقای قافله را برای اب فرستادند دلو را به چاه فرستاد همین که از ان چاه براورد گفت به به از این بشارت و خوشبختی که رخ داده این پسری است که نصیب ما شده است و او را پنهان داشتند که سرمایه تجارت کنند و خدا به انچه می‌کردند اگاه بود
و او را به بهایی اندک و درهمی ناچیز فروختند و در او زهد و بی‌رغبتی نمودند
و عزیز مصر که او را خریداری کرد به زن خویش سفارش غلام را نمود که مقامش بسیار گرامی دار که این غلام امید است به ما نفع بسیار بخشد یا او را به فرزندی برگیریم و ما این چنین یوسف را به تمکین و اقتدار رسانیدیم و برای انکه او را از علم تعبیر خوابها بیاموزیم و خدا بر کار خود غالب است ولی بسیاری مردم بر این حقیقت اگه نیستند
و چون یوسف به سن رشد و کمال رسید او را مقام حکمت و نبوت یا مسند حکمفرمایی و مقام دانش عطا کردیم و این چنین ما نکوکاران عالم را پاداش می‌بخشیم
و بانوی خانه به میل نفس خود با او بنای مراوده گذاشت و روزی درها را بست و یوسف را به خود دعوت کرد و اشاره کرد که من برای تو اماده‌ام یوسف جواب داد به خدا پناه می‌برم او خدای من است مرا مقامی منزه و نیکو عطا کرده چگونه خود را به ستم و عصیان الوده کنم که هرگز ستمکاران رستگار نمی‌گردند
ان زن باز در وصل او اصرار و اهتمام کرد و یوسف هم اگر لطف خاص خدا و برهان روشن حق را ندیده بود به میل طبیعی در وصل ان زن اهتمام کردی ولی ما این چنین کردیم تا قصد بد و عمل زشت را از او بگردانیم که همانا او از بندگان برگزیده ما بود
و هر دو برای گریختن به جانب در شتافتند و زن پیراهن یوسف را از پشت بدرید و در ان حال اقای ان زن یعنی شوهرش را بر در منزل یافتند زن گفت جزای ان که با اهل تو قصد بد کند جز انکه یا به زندانش برند یا به عقوبت سخت کیفر کنند چه خواهد بود
یوسف جواب داد این زن خود با وجود انکار من با من قصد مراوده کرد و بر صدق دعویش شاهدی از بستگان زن گواهی داد گفت اگر پیراهن یوسف از پیش دریده زن راستگو و یوسف از دروغگویان است
و اگر پیراهن او از پشت سر دریده زن دروغگو و یوسف از راستگویان است
چون شوهر دید که پیراهن از پشت سر دریده است گفت این از مکر شما زنان است که مکر و حیله شما زنان بسیار بزرگ و حیرت‌انگیز است
ای یوسف از این درگذر یعنی قضیه را از همه پنهان دار و زن را گفت تو هم از گناه خود توبه کن که سخت از خطاکاران بوده‌ای
و زنانی در شهر مصر گفتند زن عزیز مصر قصد مراوده با غلام خویش داشته و حب او وی را شیفته و فریفته خود ساخته و ما او را از فرط محبت کاملا در ضلالت می‌بینیم
چون زلیخا ملامت زنان مصری را درباره خود شنید فرستاد و از انها دعوت کرد و مجلسی بیاراست و به احترام هر یک بالش و تکیه‌گاهی بگسترد و به دست هر یک کاردی و ترنجی داد و ان گاه با زیب و زیور یوسف را بیاراست و به او گفت که به مجلس این زنان درا چون زنان مصری یوسف را دیدند بس بزرگش یافتند و دستهای خود به جای ترنج بریدند و گفتند حاش لله که این پسر نه ادمی است بلکه فرشته بزرگ حسن و زیبایی است
گفت این است غلامی که مرا در محبتش ملامت کردید اری من خود از وی تقاضای مراوده کردم و او عفت ورزید و اگر از این پس هم خواهش مرا رد کند البته زندانی شود و از خوارشدگان گردد
یوسف گفت ای خدا مرا رنج زندان خوشتر از این کار زشتی است که اینان از من تقاضا دارند و اگر تو حیله این زنان را از من دفع نفرمایی به انها میل کرده و از اهل جهل و شقاوت گردم
خدایش هم دعای او را مستجاب کرده و مکر و دسایس ان زنان را از او بگردانید که خداوند شنوا و داناست
و با انکه دلایل روشن پاکدامنی و عصمت یوسف را دیدند باز چنین صلاح دانستند که وی را چندی زندانی کنند
و با یوسف دو جوان دیگر هم از ندیمان و خاصان شاه زندانی شدند یکی از انها گفت من در خواب دیدمی که انگور برای شراب می‌افشرم و دیگری گفت من در خواب دیدمی که بر بالای سر خود طبق نانی می‌برم و مرغان هوا از ان به منقار می‌خورند یوسفا ما را از تعبیر ان اگاه کن که تو را از نیکوکاران و دانشمندان عالم می‌بینیم
یوسف در پاسخ انها گفت من شما را پیش از انکه طعام اید و تناول کنید به تعبیر خوابتان اگاه می‌سازم که این علم از چیزهایی است که خدای به من اموخته است زیرا که من ایین گروهی را که به خدا بی‌ایمان و به اخرت کافرند ترک گفتم
و از ایین پدرانم ابراهیم خلیل و اسحاق و یعقوب که دین توحید و خداپرستی است پیروی کردم در ایین ما هرگز نباید چیزی را با خدا شریک گردانیم این از فضل و عطای خداست بر ما و بر همه مردم لیکن اکثر مردمان شکر به جا نمی‌اورند
ای دو رفیق زندان من ایا خدایان متفرق بی‌حقیقت مانند بتان و فراعنه و غیره بهترند یا خدای یکتای قاهر و غالب
و بدانید که انچه غیر از خدا می‌پرستید جز اسمائی بی‌حقیقت و الفاظی بی‌معنی نیست که شما خود و پدرانتان نامیده و ساخته اید خدا هیچ حجتی بر ان نفرستاده تنها حکمفرمای عالم وجود خداست امر فرموده که جز ان ذات پاک یکتا کسی را نپرستید این توحید ایین محکم است لیکن اکثر مردم بر این حقیقت اگه نیستند
ای دو رفیق زندان من اما یکی از شما ساقی شراب شاه خواهد شد و اما ان دیگری به دار اویخته شود و مرغان مغز سر او را بخورند در قضای الهی راجع به امری که سوال کردید چنین حکم شده است
ان گاه از رفیقی که اهل نجاتش یافت درخواست کرد که مرا نزد خواجه خود یاد کن باشد که چون بی‌تقصیرم بیند از زندانم برهاند اما شیطان از خاطر ان یار زندانی برد که یوسف را نزد خواجه‌اش یاد کند بدین سبب در زندان چندین سال محبوس بماند
و پادشاه مصر با ملازمان و دانشمندان دربار خود گفت من خوابی دیدم که هفت گاو فربه را هفت گاو لاغر می‌خورند و هفت خوشه سبز دیدم و هفت خوشه خشک که خوشه‌های سبز را نابود کردند ای بزرگان ملک مرا به تعبیر این خوابم اگر علم خواب می‌دانید اگاه گردانید
انها گفتند خوابهای پریشان است و ما تعبیر خوابهای پریشان نمی‌دانیم
و ان رفیق زندانی یوسف که نجات یافته بود و بعد از چندین سال به یاد یوسف افتاد گفت من شما را به تعبیر این خواب اگاه می‌سازم مرا نزد یوسف زندانی فرستید
در زندان رفت و گفت یوسفا ای که هر چه گویی همه راست گویی ما را به تعبیر این خواب که هفت گاو فربه را هفت گاو لاغر می‌خوردند و هفت خوشه سبز و هفت خوشه خشک که انها را نابود ساختند اگاه گردان باشد که نزد مردم بازگردم و شاه و دیگران همه تعبیر خواب و مقام تو را بدانند
یوسف گفت باید هفت سال متوالی زراعت کنید و هر خرمن را که درو کنید جز کمی که قوت خود می‌سازید همه را با خوشه در انبار ذخیره کنید
که چون این هفت سال بگذرد هفت سال قحطی پیش اید که ذخیره شما را بخورند جز اندکی که برای تخم کاشتن در انبار نگه دارید
ان گاه بعد از سنوات قحط و شدت مجاعه باز سالی اید که مردم در ان به اسایش و وسعت و فراوانی نعمت می‌رسند
شاه گفت زود او را نزد من بیاورید چون فرستاده شاه نزد یوسف امد یوسف به او گفت باز گرد و شاه را بپرس چه شد که زنان مصری همه دست خود بریدند اری خدای من به مکر انان و بی‌گناهی من اگاه است
شاه با زنان مصر گفت حقیقت حال خود را که خواهان مراوده با یوسف بودید بگویید همه گفتند حاش لله که ما از یوسف هیچ بدی ندیدیم در این حال زن عزیز مصر اظهار کرد که الان حقیقت اشکار شد من با یوسف عزم مراوده داشتم و او البته از راستگویان است
یوسف در ادامه سخن خود به فرستاده شاه گفت من این کشف حال برای ان خواستم تا عزیز مصر بداند که من هرگز در نهانی به او خیانت نکردم و بداند که خدا هرگز مکر و خدعه خیانتکاران را به مقصود نمی‌رساند
و من خودستایی نکرده و نفس خویش را از عیب و تقصیر مبرا نمی‌دانم زیرا نفس اماره انسان را به کارهای زشت و ناروا سخت وا می‌دارد جز انکه خدای من رحم کند که خدای من بسیار امرزنده و مهربان است
شاه گفت او را نزد من ارید تا او را از خاصان خود گردانم چون با او هرگونه سخن به میان اورد به او گفت تو امروز نزد ما صاحب منزلت و امین هستی
یوسف به شاه گفت در این صورت مرا به خزانه‌داری مملکت منصوب دار که من در حفظ دارایی و مصارف ان دانا و بصیرم
و این چنین ما یوسف را در زمین مصر بدین منزلت رسانیدیم که هر جا خواهد جای گزیند و فرمان براند که هر کس را ما بخواهیم به لطف خاص خود مخصوص می‌گردانیم و اجر هیچ کس از نیکوکاران را در دنیا ضایع نمی‌گذاریم
و البته اجر عالم اخرت برای اهل ایمان و مردم پرهیزکار بسیار بهتر از اجر و مقام دنیوی است
و برادران یوسف که در کنعان به قحطی مبتلا شدند چهل سال بعد از فروختن یوسف به مصر نزد وی امدند در حالی که او برادران را شناخت ولی انها وی را نشناختند
برادران از یوسف در مقابل متاعی که اورده بودند طعام خواستند و یوسف چون بار غله انها را بست گفت می‌خواهم در سفر دیگر برادر پدری خود بنیامین را نزد من بیاورید نمی‌بینید که من پیمانه را تمام می‌دهم و بهترین میزبانم
و اگر ان برادر را همران نیاورید نزد من پیمانه خواربار نخواهید داشت و نزدیک من نشوید
برادران گفتند تا بتوانیم می‌کوشیم که پدرش را راضی کنیم و حتما چنین خواهیم کرد
ان گاه یوسف به غلامانش گفت متاع این کنعانیان را در میان بارهاشان بگذارید که چون نزد کسان خود رفته و متاع خود را دیدند ان را بازشناسند شاید که این احسان موجب شود باز نزد من مراجعه کنند
چون برادران نزد پدر بازگشتند گفتند ای پدر با همه کرم و سخای خدیو مصر غله بسیار به ما عطا نشد و وعده داد که اگر برادر خود را همراه اورید به شما گندم فراوان خواهم داد پس برادرمان را با ما فرست تا مقدار کافی غله تهیه کنیم و البته ما کاملا نگهبان او خواهیم بود
یعقوب گفت ایا من همان قدر درباره این برادر به شما مطمئن و ایمن باشم که پیش از این درباره برادرش یوسف مطمئن بودم البته خدا بهترین نگهبان و مهربانترین مهربانان است
چون برادران بارها را گشوده و متاعشان را به خود رد شده یافتند گفتند ای پدر ما دیگر چه می‌خواهیم این سرمایه ماست که به ما بازگردانده شده با همین مال التجاره باز به مصر می‌رویم و غله برای اهل بیت خود تهیه کرده و برادر خود را هم در کمال مراقبت حفظ می‌کنیم و بار شتری بر این قوت کم که اکنون اورده‌ایم می‌افزاییم
یعقوب گفت تا شما برای من به خدا عهد و قسم یاد مکنید که او را برگردانید مگر انکه به قهر خدا گرفتار و هلاک شوید من هرگز او را همراه شما نخواهم فرستاد پس چون برادران عهد و قسم به خدا یاد کردند یعقوب گفت خدا بر قول ما وکیل و گواه است و او را فرستاد
و گفت ای پسران من سفارش می‌کنم که چون به مصر برسید همه از یک در وارد نشوید بلکه از درهای مختلف درایید و بدانید که من در برابر قضا و قدر خدا هیچ سودی به حال شما نخواهم داشت که فرمانروایی عالم جز خدا را نیست بر او توکل کردم و باید همه صاحبان مقام توکل هم بر او اعتماد کنند
چون انها به ملک مصر به طریقی که پدر دستور داده بود وارد شدند البته این کار هیچ سودی برایشان در برابر قضا و قدر خدا نداشت جز انکه در دل یعقوب غرضی بود که از چشم بد گزندی نبینند ادا نمود و او بسیار دانشمند بود زیرا ما او را به وحی خود علم اموختیم و لیکن اکثر مردم نمی‌دانند
و چون برادران بر یوسف وارد شدند او برادر خود را در کنار خویش جای داد و به او اظهار داشت که همانا من برادر توام و دیگر بر انچه برادران بر یوسف می‌کردند محزون مباش
چون بار ان قافله را مهیا ساخت جام زرین شاه را در رحل برادر نهاد و ان‌گاه از غلامان منادیی ندا کرد که ای اهل قافله شما بی‌شک دزدید
انها رو به غلامان کرده گفتند که مگر چه چیز از شما مفقود شده است
غلامان گفتند جام شاه ناپیداست و من که رئیس انبارم یک بار شتر طعام ضمانت کنم بر ان کس که جام را پیدا کرده بیاورد
برادران گفتند به خدا سوگند که شما به خوبی حال ما را دانسته و شناخته‌اید که برای فساد در این سرزمین نیامده و دزد نبوده‌ایم
غلامان گفتند اگر کشف شد که دروغ می‌گویید کیفر ان چیست
گفتند جزا ان کس که این جام در رحل او یافت شود ان است که هم او را به بندگی برگیرند که ما دزدان و ستمکاران را چنین به کیفر می‌رسانیم
پس یوسف یا مامور او شروع در تحقیق از بارهای ایشان پیش از بار برادر کرد اخر ان مشربه را از بار برادر خود بنیامین بیرون اورد این تدبیر را ما به یوسف اموختیم که در ایین ملک این نبود که بتوان ان برادر را به گرو بگیرد جز انکه خدا بخواهد و دستوری از طریق وحی به یوسف بیاموزد و ما که خدای جهانیم هر کس را بخواهیم به مراتب بلند می‌رسانیم و تا مردم بدانند که فوق هر دانشمندی دانشمندتری وجود دارد
برادران گفتند که اگر این دزدی کند بعید نیست که برادرش یوسف نیز از این پیش دزدی کرد یوسف باز قضیه را در دل پنهان کرد و به انها اظهار نکرد و در دل گفت شما بسیار مردم بدتری هستید و خدا به حقیقت انچه نسبت می‌دهید اگاه‌تر است
برادران گفتند ای عزیز مصر او را پدر پیری است که به او علاقه شدیدی دارد لطفی کن و یکی از ما را به جای او نگاه دار که تو به چشم دل ما از نیکان عالمی
یوسف گفت معاذ الله که ما جز ان که متاع خود را نزد او یافته‌ایم دیگری را بگیریم که اگر چنین کنیم بسیار مردم ستمکاری هستیم
چون برادران از او مایوس شدند با خود خلوت کرده و در سخن سر خود به میان اوردند برادر بزرگ گفت ایا نه این است که پدر از شما عهد و سوگند به نام خدا گرفته است و از این پیش هم درباره یوسف مقصر بودید ما دیگر با چه ابرو نزد پدر رویم من که هرگز از این سرزمین برنخیزم تا پدرم اجازه دهد یا خدای عالم حکمی درباره من فرماید که او بهترین حکمفرمایان است
شما نزد پدر باز شوید و بگویید که فرزندت بنیامین در مصر سرقت کرد و بدین جرم گرفتار شد و ما جز بر انچه دانستیم گواهی ندادیم و لیکن حقیقت امر هر چه بود ما حافظ اسرار غیب نبودیم
و از مردم ان شهر و از ان قافله که ما با ان امدیم حقیقت را جویا شو تا صدق دعوی ما کاملا بر تو معلوم گردد
انها نزد پدر امده و قضیه را اظهار داشتند یعقوب گفت این قضیه هم مانند یوسف و گرگ حقیقت ندارد بلکه چیزی از اوهام عالم نفس بر شما جلوه نموده پس من باز هم راه صبر نیکو پیش گیرم که امید است خدا همه ایشان را به من باز رساند که او خدایی دانا و درستکار است
ان گاه یعقوب از شدت حزن روی از انها بگردانید و گفت وا اسفا بر فراق یوسف و از گریه غم چشمانش سفید شد و سوز هجران و داغ دل بنهفت
فرزندانش به ملامت گفتند به خدا سوگند که تو ان قدر دائم یوسف یوسف کنی تا از غصه فراقش مریض شوی و یا خود را به دست هلاک سپاری
یعقوب گفت من با خدا غم و درد دل خود گویم و از لطف بی‌حساب خدا چیزی دانم که شما نمی‌دانید
ای فرزندان من بروید به ملک مصر و از حال یوسف و برادرش تحقیق کرده و جویا شوید و از رحمت خدا نومید مباشید که هرگز جز کافران هیچ کس از رحمت خدا نومید نیست
برادران به امر پدر باز به مصر نزد یوسف امده چون بر او وارد شدند گفتند ای عزیز مصر ما با همه اهل بیت خود به فقر و قحطی و بیچارگی گرفتار شدیم و با متاعی ناچیز و بی‌قدر حضور تو امدیم پس بر قدر احسانت نسبت به ما بیفزا و از ما به صدقه دستگیری کن که خدا صدقه بخشندگان را نیکو پاداش می‌دهد
گفت شما برادران یوسف در دوران جهل و نادانی فهمیدید که با یوسف و برادرش چه کردید
انان گفتند ایا تو همان یوسف هستی پاسخ داد که اری من همان یوسفم و این برادر من بنیامین است خدا بر ما منت نهاد و ما را به دیدار هم پس از چهل سال رسانید که البته هر کس تقوا و صبر پیشه کند خدا اجر نیکوکاران را ضایع نگذارد
برادران گفتند به خدا که خدا تو را بر ما به ملک و عزت و عقل و حسن و کمال برگزید و ما در حق تو مقصر و خطاکار بودیم
یوسف گفت امروز هیچ خجل و متاثر نباشید که خدا گناه شما ببخشد و او مهربان‌ترین مهربانان است
اکنون این پیراهن مرا نزد پدرم یعقوب برده و به روی او افکنید تا دیدگانش باز بینا شود ان‌گاه او و همه اهل بیت و خویشان خود را از کنعان به مصر نزد من ارید
و چون کاروان از مصر بیرون امد یعقوب گفت اگر مرا تخطئه نکنید من بوی یوسف را می‌شنوم
شنوندگان گفتند قسم به خدا که تو از قدیم الایام تا کنون از شوق یوسف حواست پریشان و عقلت مشوش است که هنوز بوی یوسف می‌شنوی
پس از انکه بشیر امد و بشارت یوسف اورد پیراهن او را به رخسارش افکند و دیده انتظارش به وصل روشن شد گفت به شما نگفتم که از لطف خدا به چیزی اگاهم که شما اگه نیستید
در ان حال برادران یوسف عرضه داشتند ای پدر بر تقصیراتمان از خدا امرزش طلب که ما خطای بزرگ مرتکب شده‌ایم
پدر گفت به زودی از درگاه خدا برای شما امرزش می‌طلبم که او بسیار امرزنده و مهربان است
پس چون بر یوسف وارد شدند یوسف پدر و مادر خود را در اغوش اورد و از انجا که به استقبالشان امده بود گفت به شهر مصر در ایید که ان شا الله ایمن خواهید بود
و پدر و مادر را بر تخت بنشاند و انها همگی پیش او به شکرانه دیدار او خدا را سجده کردند و یوسف در ان حال گفت ای پدر این بود تعبیر خوابی که از این پیش دیدم که خدای من ان خواب را واقع و محقق گردانید و درباره من احسان فراوان فرمود که مرا از تاریکی زندان نجات داد و شما را از بیابان دور به اینجا اورد پس از انکه شیطان میان من و برادرانم فساد کرد که خدای من لطف و کرمش به انچه مشیتش تعلق گیرد شامل شود و هم او دانا و محکم کار است
بار الها تو مرا از سلطنت و عزت بهره‌داری و از علم رویا و تعبیر خوابها بیاموختی ای افریننده زمین و اسمان تویی ولی نعمت و محبوب من در دنیا و اخرت مرا به تسلیم و رضای خود بمیران و به صالحانم بپیوند
ای رسول ما این حکایت از اخبار غیب بود که بر تو به وحی می‌رسانیم و گر نه تو انجا که برادران یوسف بر مکر و حیله تصمیم گرفتند حاضر نبودی
و تو هر چند جهد و ترغیب در ایمان مردم کنی باز اکثر انان ایمان نخواهند اورد دل پاکت را زیاد رنجه مدار
و تو از امت خود اجر رسالت نمی‌خواهی این کتاب غرضی جز انکه اهل عالم را متذکر و بیدار سازد ندارد
و این مردم بی‌خرد چه بسیار بر ایات و نشانه‌ها ی قدرت حق در اسمانها و زمین می‌گذرند و از ان روی می‌گردانند
و اکثر خلق به خدا ایمان نمی‌اورند مگر انکه مشرک باشند و جز خدا امور دیگر را نیز موثر در انتظام عالم دانند
ایا مردم کافر ایمن از انند که عذابی از قهر خدا بر انها احاطه کند یا انکه ساعت مرگ و قیامتشان ناگهان فرا رسد که در ان حال غافل باشند
بگو طریقه من و پیروانم همین است که خلق را به خدا با بینایی و بصیرت دعوت کنیم و خدا را از شرک و شریک منزه دانم و هرگز به خدای یکتا شرک نیاورم
و ما هیچ کس را پیش از تو به رسالت نفرستادیم جز انکه رسولان همه مانند تو مردانی بودند از اهل شهرهای دنیا که به وحی ما موید شدند اینان که به انکار رسول به راه کفر و باطل می‌روند ایا در روی زمین سیر نکرده‌اند تا عاقبت حال پیشینیانشان را که چگونه هلاک شدند بنگرند و محققا سرای اخرت برای اهل تقوا از حیات دنیا بسیار نیکوتر است ایا تعقل نمی‌کنید
مردم با انبیا چندان ضدیت کردند تا انجا که رسولان مایوس شده و گمان کردند که وعده نصرت خدا خلاف خواهد شد یا گمان کردند که دیگر هیچ کس تصدیق انها نخواهد کرد در ان حال یاری ما بدیشان فرا رسید تا هر که ما خواستیم نجات داده شد و نیز قهر و انتقام ما از بدکاران عالم باز گردانده نخواهد شد
همانا در حکایت انان برای صاحبان عقل عبرت کامل خواهد بود این قران نه سخنی است که فرا توان بافت لیکن کتب اسمانی پیش از خود را هم تصدیق کرده و هر چیزی را که راجع به سعادت دنیا و اخرت خلق است مفصل بیان می‌کند و برای اهل ایمان هدایت و سعادت و رحمت خواهد بود