الم اشاره به اسما یا اسرار کتاب الهی است
رومیان مغلوب فارسیان شدند
در جنگی که به نزدیکترین زمین به دیار عرب واقع شد که حوالی شام یا اطراف جزیره باشد و انها پس از مغلوب شدن فعلی به زودی بر فارسیان غلبه خواهند کرد
این غلبه رومیان در اند سالی خواهد شد و بدانید که این حادثه و کلیه امور عالم از قبل از این و بعد از این همه به دست خداست و ان روز که رومیان فاتح شوند چون بعد از ان خدا وعده یاری به اهل اسلام داده مومنان شاد می‌شوند
به یاری خدا که خدا هر که را بخواهد نصرت و فیروزی می‌بخشد و اوست که مقتدر و مهربان است
این وعده خداست که خدا هرگز خلاف وعده نکند و لیکن اکثر مردم از این حقیقت اگاه نیستند
اکثر انان به امور ظاهری از زندگی دنیا اگاهند و از عالم اخرت و وعده ثواب و عقاب حق به کلی بی‌خبرند
ایا در پیش نفوس خود تفکر نکردند تا بدین حکمت پی‌برند که خدا اسمانها و زمین و هر چه در بین انهاست همه را جز به حق و برای حکمت و مصلحت و به وقت و حد معین نیافریده است و بسیاری از مردم به شهود و لقای خدا در عالم غیب و وعده ثواب و عقاب بهشت و دوزخ و قیامت به کلی کافر و بی‌عقیده‌اند
ایا در زمین سیر نکردند تا ببینند که عاقبت کار پیشینیانشان چون قوم عاد و ثمود چه شد در صورتی که از اینها بسیار تواناتر بودند و بیش از اینها در زمین کشتزار ساختند و کاخ و عمارت برافراشتند و پیامبرانشان با ایات و معجزات برای هدایت انان امدند لیکن چون نپذیرفتند همه به کیفر کفر هلاک شدند و خدا درباره انها هیچ ستم نکرد بلکه انها خود در حق خویش ستم می‌کردند
اخر سرانجام کار انان که بسیار به اعمال زشت و کردار بد پرداختند این شد که ایات خدا را تکذیب و تمسخر کردند زیرا معصیت دل را تاریک کند و چون بسیار شود به ظلمت کفر انجامد
خداست که خلق را نخست از عدم پدید ارد و باز پس از مرگ و فنا باز گرداند و همه به حضرت او بازگردانیده می‌شوید
و روزی که ساعت قیامت بر پا شود بدکاران نومید و اندوهگین شوند
و هیچ شفیع و مددکاری بر خود از انان که شریک حق گرفتند نمی‌یابند بلکه به ان شریکان و خدایان باطل کافر می‌شوند
و روزی که ساعت قیامت بر پا شود در ان روز خلایق بر حسب مراتب طاعت و معرفت و کفر و عصیان فرقه فرقه شوند
اما ان فرقه که ایمان اوردند و به نیکوکاری پرداختند مسرور و محترم به باغ بهشت منزل گیرند
و اما ان فرقه که کافر شدند و ایات ما و دیدار اخرت را تکذیب کردند انان را برای کیفر در عذاب دوزخ حاضر کنند
پس خدا را هنگام شام و صبحگاه در نماز مغرب و صبح تسبیح و ستایش گویید
و سپاس اهل عالم در اسمانها و زمین مخصوص اوست و شما نیز در تاریکی شب و نیمه روز در نماز عشا و ظهر و عصر به ستایش او مشغول شوید
ان خدایی را تسبیح و ستایش گویید که زنده را از مرده و مرده را از زنده بیرون اورد یعنی ادمی را از نطفه و نطفه را از ادمی برانگیزد و زمین را پس از فصل خزان و مرگ گیاهان باز به نسیم جانبخش بهارش زنده گرداند و همین گونه شما را هم پس از مرگ زنده کنند و از خاک بیرون ارند
و یکی از نشانه‌های قدرت او این است که پدر شما ادمیان را از خاک خلق کرد سپس به توالد بشری منشعب و نژادهایی مختلف شدید که در همه روی زمین منتشر گشتید
و باز یکی از ایات لطف او ان است که برای شما از جنس خودتان جفتی بیافرید که در کنار او ارامش یافته و با هم انس گیرید و میان شما رافت و مهربانی برقرار فرمود در این امر نیز برای مردم بافکرت ادله‌ای از علم و حکمت حق اشکار است
و یکی از ایات قدرت او خلقت اسمانها و زمین است و یکی دیگر اختلاف زبانها و رنگهای شما ادمیان که در این امور نیز ادله‌ای از صنع و حکمت حق برای دانشمندان عالم اشکار است
و یکی از ایات او همین است که شما در شب و روز به خواب رفته و بیدار می‌شوید و از فضل خدا یعنی روزی طلب می‌کنید در این امر هم ادله‌ای از قدرتش برای قومی که سخن حق بشنوند پدیدار است
و یکی از ایات او ان است که رعد و برق را به شما می‌نمایاند که هم شما را از صاعقه عذاب می‌ترساند و هم به باران رحمت خود امیدوار می‌گرداند و نیز از اسمان باران می‌فرستد تا زمین را پس از مرگش باز زنده گرداند در این امر نیز ادله‌ای از قدرت ایزد برای اهل خرد اشکار است
و یکی از ایات قدرت او انکه اسمان و زمین به فرمان او برپاست سپس که شما را از خاک برخواند و زنده گرداند همگی سر از قبرها بیرون می‌اورید
و هر کس در اسمانها و زمین است همه بنده و مملوک او و باکمال خضوع و خشوع مطیع فرمان اوست
و او خدایی است که نخست خلایق را بیافریند و ان‌گاه به عالم معاد باز گرداند و این اعاده مثل ایجاد بر او بسیار سهل و اسان است و ان ذات یکتا را در اسمانها و زمین مظهر و مثالی عالی‌تر از حد وصف و تعقل است و مقتدر کامل و دانا به حقایق امور تنها اوست
خدا برای هدایت شما هم از عالم خود شما مثالی زد ایا هیچ یک از غلام و کنیزان ملکی شما در انچه از مال و حقوق و مقام که ما روزی شما گردانیدیم با شما شریک هستند تا شما و انها در ان چیز بی‌هیچ مزیت مساوی باشید و همانقدر بیمی که شما از یکدیگر دارید هم از انان دارید هرگز ندارید و هیچ انها را شریک و مساوی با خود نمی‌دانید پس چگونه مخلوقات مملوک خدا را شریک خدا گرفته و معبود خود می‌گردانید ما چنین مفصل و روشن ایات خود را برای مردم با عقل و هوش بیان می‌کنیم
بلکه مردم ستمکار مشرک هوای نفس خود را از جهل و نادانی پیروی کردند پس ان را که خدا پس از اتمام حجت به گمراهی واگذارد که می‌تواند هدایت کند و ان گمراهان ستمکار را در قیامت هیچ یار و یاوری نخواهد بود
پس تو مستقیم روی به جانب ایین پاک اسلام اور در حالی که از همه کیشها روی به خدا اری و پیوسته از طریقه دین خدا که فطرت خلق را بر ان افریده است پیروی کن که هیچ تغییری در خلقت خدا نباید داد این است ایین استوار حق و لیکن اکثر مردم از حقیقت ان اگاه نیستند
شما اهل ایمان با پیروی همین دین فطرت به درگاه خدا باز ایید و خدا ترس باشید و نماز به پا دارید و هرگز از فرقه مشرکان نباشید
از انان که دین فطرت خود را متفرق و پراکنده ساختند و فرقه فرقه شدند و هر گروهی به انچه دارند از اوهام باطل و عقیده و خیالات فاسد خود دلشادند
و مردم عادتشان این است که هر گاه رنج و المی سخت به انها رسد در ان حال خدای خود را به دعا می‌خوانند و به درگاه او با تضرع و اخلاص روی می‌کنند و پس از انکه خدا به انها رحمت خود را چشانید و از ان سختی نجاتشان داد ان‌گاه باز گروهی از انها به خدای خود مشرک می‌شوند
تا نعمتی را که به انها عطا کردیم کفران کنند باری ای کافران ناسپاس اینک به هوا و هوس تمتع برید که به زودی به کیفر اعمال خود اگاه می‌شوید
مگر ما دلیل و حجتی فرستادیم که درباره شرک و دعوت به بت پرستی ایشان سخن گوید و برهان بر صحت شرک اورد
و مردم بر این عادتند که هرگاه ما رحمتی به انها چشانیم شاد شده و اگر رنج و بلایی از کرده خودشان ببینند در ان حال به جای توبه به درگاه خدا از رحمتش به کلی نومید می‌شوند
ایا ندیدند که همانا خدا هر که را خواهد وسیع روزی کند و هر که را خواهد تنگ روزی گرداند همانا در این امر ادله روشنی از حکمت الهی برای اهل ایمان پدیدار است
پس حقوق ارحام و خویشان و مسکینان و در راه ماندگان را ادا کن که این برای انان که مشتاق لقای خدا هستند بهترین کار است و هم اینان که نیکی کنند رستگاران عالمند
و ان سودی که شما به رسم ربا دادید که بر اموال مردم ربا خوار بیفزاید و یا هدیه به اغنیا دهید تا خود نفع زیاد دنیوی برید نزد خدا هرگز نیفزاید بلکه محو و نابود شود و ان زکاتی که از روی شوق و اخلاص به خدا به فقیران دادید ثوابش چندین برابر شود و همین زکات دهندگان هستند که نزد حق ثواب و برکات و دارایی چند برابر دارند
خداست ان کسی که شما را خلق کرده و روزی بخشیده سپس بمیراند و باز در قیامت زنده گرداند ایا انان را که شریک خدا دانید هیچ از این کارها توانند کرد خدا از انچه به او شریک گیرند پاک و منزه‌تر و بالاتر است
فساد و پریشانی به کرده بد خود مردم در همه بر و بحر زمین پدید امد تا خدا هم کیفر بعضی اعمالشان را به انها بچشاند باشد که از گنه پشیمان شده و به درگاه خدا باز گردند
بگو که در زمین سیر کنید پس بنگرید تا عاقبت طوایف پیش از خود که اکثرشان کافر و مشرک بودند چه شد
پس تو روی به دین استوار اسلام و خدا پرستی اور پیش از انکه روزی بیاید که هیچ کس نتواند از امر خدا ان را برگرداند و در ان روز بزرگ قیامت خلایق فرقه فرقه شوند گروهی دوزخی و گروهی بهشتی گردند
هر که به راه کفر و عصیان رود زیان کفرش بر خود اوست و هر که صالح و نیکوکار شود چنین کسانی برای شخص خود در بهشت اسایشگاهی خوش فراهم می‌سازند
تا خدا از فضل و کرم به انان که ایمان اورده و نیکوکار شدند پاداش دهد که او کافران را دوست ندارد
و از جمله ایات قدرت او ان است که بادهای بشارت اور می‌فرستد تا شما را مژده ارد و تا شما را به چیزی از رحمت بی‌انتهای خود بهره‌مند گرداند و تا کشتی به فرمان او روان گردد و تا از فضل و کرمش انواع نعمتها تحصیل کنید و باشد که شکر نعمتش به جای ارید
و ما پیش از تو پیمبرانی به سوی قومشان فرستادیم و انها معجزات و ادله روشن بر انان اوردند پس از کافران بدکار انتقام کشیدیم و بر ما نصرت و یاری اهل ایمان حتم است
خدا ان کسی است که بادها را می‌فرستد که ابر را در فضا برانگیزد پس به هر گونه که مشیتش تعلق گیرد در اطراف اسمان متصل و منبسط کند و باز متفرق گرداند ان گاه باران را بنگری که قطره قطره از درونش بیرون ریزد و چون ان را به کشتزار و صحرای هر قومی از بندگانش که بخواهد فرو بارد به یک لحظه ان قوم مسرور و شادمان گردند
و همانا پیش از انکه باران رحمت حق بر انان ببارد به حال یاس و نومیدی می‌زیستند
پس ای بشر دیده باز کن و اثار رحمت نامنتهای الهی را مشاهده کن که چگونه زمین را پس از مرگ و دستبرد خزان باز به نفس باد بهار زنده می‌گرداند محققا همان خداست که مردگان را هم پس از مرگ باز زنده می‌کند و او بر همه امور عالم تواناست
و اگر باز بادی فرستیم که ان کشت سبز را زرد و پژمرده بنگرند همه ان نعمتهای گذشته را فراموش کنند و به کفر و کفران نعمت حق بر می‌گردند
پس تو این مردم مرده دل بی‌ایمان را نتوانی سخن حق بشنوانی و دعوت خود را به گوش این کران که مخصوصا از تو به کبر و نخوت رو می‌گردانند برسانی
و تو مردمی را که کور دل و کافر هستند نتوانی از ضلالتشان به راه هدایت اری تنها تو انان را که به ایات ما ایمان می‌اورند و در پی ان ایمان تسلیم امر ما شوند توانی هدایت کنی و سخن خدا را به گوش هوششان برسانی
خدا ان کسی است که شما را در ابتدا از جسم ضعیف نطفه بیافرید ان گاه پس از ضعف و ناتوانی کودکی توانا کرد و باز از توانایی و قوای جوانی به ضعف و سستی و پیری بر گردانید که او هر چه بخواهد و مشیتش تعلق گیرد می‌افریند و او دانا و تواناست
و روزی که ساعت قیامت بر پا شود بدکاران قسم یاد کنند که در دنیا و قبر و برزخ ساعتی بیش درنگ نکردند همین گونه عادتشان از دیرین بود که از راستی و حقیقت به ناراستی و دروغ می‌پرداختند
و انان که مقام علم و ایمان داده شده‌اند به ان فرقه بدکار گویند شما تا روز قیامت که هم امروز است در کتاب خدا یعنی عالم علم خدا مهلت یافتید و لکن بر ان اگاه نبودید
پس در ان روز انان که در دنیا به خود و به خلق خدا ستم کردند عذرشان مفید نیفتد و از انان نخواهند که توبه و عذرخواهی کنند
البته ما در این قران عظیم برای هدایت مردم هر گونه مثل زدیم و اگر تو بر این مردم هر گونه معجز و ایتی بیاوری باز کافران محققا از روی عناد خواهند گفت شما مسلمین و رسولتان خلق را به باطل و اوهام می‌خوانید
این چنین خدا بر دلهای اهل جهل پس از اتمام حجت مهر شقاوت نهد که هیچ سخن حق را نپذیرند
پس تو صبر پیشه کن که وعده خدا البته حق و حتمی است و مراقب باش که مردم بی‌علم و یقین و ایمان مقام حلم و وقار تو را به خفت و سبکی نکشانند