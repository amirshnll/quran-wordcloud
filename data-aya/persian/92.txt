قسم به شب تار هنگامی که جهان را در پرده سیاه بپوشاند
و قسم به روز هنگامی که روشن و فروزان گردد
و قسم به مخلوقات عالم که خدا همه را جفت نر و ماده بیافرید
قسم به این ایات الهی که سعی و کوشش شما مردم بسیار مختلف است برخی بر صلاح و برخی بر فساد می‌کوشید
اما هر کس عطا و احسان کرد و خدا ترس و پرهیزکار شد
و به نیکویی یعنی به نعیم اخرت با هر خیر و سعادت که در قران بیان شده تصدیق کرد
ما هم البته کار او را در دو عالم سهل و اسان می‌گردانیم
اما هر کس بخل ورزید و خود را از لطف خدا بی نیاز دانست
و نیکویی را تکذیب کرد
پس به زودی کار او را در دو عالم دشوار می‌کنیم
و گاه عذاب و هلاکت داراییش وی را هیچ نجات نتواند داد
و البته بر ماست که خلق را هدایت کنیم
و ملک دنیا و اخرت از ماست به هر که بخواهیم و صلاح دانیم می‌بخشیم
من شما را از اتش شعله‌ور دوزخ ترسانیدم و اگاه ساختم
که هیچ کس در ان اتش در نیفتد مگر شقی‌ترین خلق
همان کس که ایات و رسل حق را تکذیب کرد و روی از ان بگردانید
و اهل تقوا را از ان اتش دور سازند
ان کس که مال خود را به فقیران اسلام به وجه زکات بدهد
و حال انکه هیچ کس بر وی حق نعمت ندارد تا به پاداش ان بدهد
او احسان نکند جز در طلب رضای خدای خود که برتر و بالاترین موجودات است
و البته در بهشت اخرت به ان نعمتهای ابدی خشنود خواهد گردید