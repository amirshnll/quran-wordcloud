سپاس خدای راست که افریننده اسمانها و زمین است و فرشتگان را رسولان پیمبران خود گردانید و دارای دو و سه و چهار بال و پر قدرت قرار داد هر چه بخواهد در افرینش می‌افزاید که خدا بر بعث و ایجاد هر چیز قادر است
دری که خدا از رحمت به روی مردم بگشاید هیچ کس نتواند بست و ان در که او ببندد هیچ کس جز او نتواند گشود و اوست خدای بی‌همتای با حکمت و اقتدار
ای مردم متذکر شوید که چه نعمتها خدا به شما عطا فرمود ایا جز خدا افریننده‌ای هست که از اسمان و زمین به شما روزی دهد هرگز جز ان خدای یکتا خدایی نیست پس این مشرکان چگونه شما را از درگاه حق رو به بتان باطل می‌گردانند
ای رسول ما غمین مباش اگر تو را این امت نادان تکذیب کنند پیمبران پیش از تو را نیز امتهاشان تکذیب کردند و بازگشت امور خلق به سوی خداست
ای مردم البته وعده قیامت در کتاب خدا حق است پس مبادا که زندگانی دنیا ی فانی شما را مغرور سازد و مبادا شیطان فریبنده از قهر و انتقام حق به عفو خدا مغرورتان گرداند
شیطان سخت شما را دشمن است شما هم او را دشمن دارید او حزب و سپاهش را فرا می‌خواند تا همه مانند او اهل دوزخ باشند
انان که به خدا کافر شدند کیفر انها عذاب سخت دوزخ است و انان که ایمان اوردند و نیکوکار گردیدند پاداش انها مغفرت خدا و اجر بزرگ بهشت ابد خواهد بود
ایا ان کس که کردار زشتش به چشم زیبا جلوه داده شده و از خود پسندی ان را نیکو بیند مانند مرد حقیقت بین و نیکو کردار است پس خدا هر که را خواهد به گمراهی واگذارد و هر که را خواهد هدایت فرماید پس مباد نفس شریفت بر این مردم به غم و حسرت افتد که خدا به هر چه اینان کنند کاملا اگاه است
و خداست ان که بادها را بفرستد که ابرها را بر می‌انگیزد و ان ابر را ما به شهر و دیار مرده برانیم و به بارانش زمین را پس از مرگ خزان زنده گردانیم حشر و نشر مردگان هم به قیامت همین گونه است
هر که طالب عزت است بداند که همانا در ملک وجود تمام عزت خاص خدا و خداپرستان است کلمه نیکو ی توحید و روح پاک اسمانی به سوی خدا بالا رود و عمل نیک خالص ان را بالا برد و بر انان که به مکر و تزویر اعمال بد کنند عذاب سخت خواهد بود و فکر و مکرشان به کلی نابود خواهد شد
و خدا شما نوع بشر را نخست مردی از خاک بیافرید و سپس از نطفه ان مرد دیگری را خلق کرد و بعد از ان شما را جفت مرد و زن قرار داد و هیچ زنی بار نگیرد و نزاید جز به علم و اراده او و کسی عمر طولانی نکند یا از عمرش کاسته نشود جز انکه همه در کتاب علم ازلی حق ثبت است و این ضبط اعمار و اجال خلق بر خدا بسیار اسان است
و هرگز ان دو دریا که اب این یک شیرین و گوارا و ان دگر شور و تلخ است یکسان نیستند با وجود این شما از هر دو گوشت تازه تناول می‌کنید و زیورها چون لولو و مرجان از ان استخراج کرده که در پوشیده و زیب و زیور تن می‌سازید و در ان کشتیها روان بینی تا از فضل خدا کسب و تجارت کرده و روزی طلبید و باشد که شکر گزار نعمتش گردید
خداست که شب را درون پرده روز پنهان سازد و روز را درون پرده شب و خورشید و ماه را مسخر کرده که هر یک به مقدار معین و مدار خاصی می‌گردند اوست خدای افریننده و پروردگار شما که همه ملک هستی از اوست و به غیر او معبودانی که به خدایی می‌خوانید در جهان دارای پوست هسته خرمایی نیستند
اگر انها را بخوانید چون جمادند نشنوند و اگر بشنوند مانند عیسی و عزیر و فرشتگان و فراعنه چون بنده‌اند بی‌اذن خدا به شما جواب ندهند و روز قیامت از این که انان را شریک خدا دانستید و به پرستش انها پرداختید بیزاری جویند و ای رسول و ای امت هیچ کس مانند خدای دانا تو را به حقیقت اگاه نگرداند
ای مردم شما همه به خدا فقیر و محتاجید و تنها خداست که بی‌نیاز و غنی بالذات و ستوده صفات است
اگر بخواهد همه شما را به دیار عدم فرستد و خلقی از نو به عرصه وجود ارد
و هیچ این کار بر خدا دشوار نیست
و هیچ کس بار گناه دیگری را به دوش نگیرد و ان که بارش سنگین است اگر دیگری را هر چند خویش و پدر و فرزند هم باشد کمک بر سبکباری خود طلبد ابدا باری از دوشش برداشته نشود و تو تنها انان را که در خلوت و پنهانی از خدای خود می‌ترسند و نماز به پا می‌دارند توانی خدا ترس و پرهیزگار گردانی و هر کس خود را از کفر و گناه و اخلاق زشت پاک و منزه ساخت سود و سعادتش بر خود اوست و بازگشت همه به سوی خداست
و هرگز کافر تاریک جان کور و مومن روشن روان بینا یکسان نیستند
و هیچ ظلمت با نور مساوی نخواهد بود
و هرگز افتاب و سایه هم رتبه نباشند
و ابدا زندگان علم و ایمان با مردگان جهل و عصیان برابر نیستند ای رسول بدان که خدا هر که را بخواهد شنوا ی کلام حق سازد و اما تو ان کس را که در گورستان کفر و جهالت و شهوت پرستی فرو رفته هرگز شنوا نتوانی کرد
تو جز انکه خلق را از کیفر اعمال بد بترسانی به کاری مامور نیستی
ما تو را به حق و راستی به سوی خلق فرستادیم تا خوبان را به بهشت باد بشارت دهی و بدان را از قهر حق بترسانی و هیچ امتی نبوده جز انکه در میانشان ترساننده‌ای و رهنمایی بوده است
و اگر امت تو را تکذیب کردند پیشینیان هم پیغمبران خود را که با ایات و معجزات و کتب و حجتهای روشن برای هدایتشان امدند همه را تکذیب کردند
من هم از ان کافران مواخذه شدید کردم پس بنگر که قهر و عذاب من چگونه و چه سخت بود
ایا ندیدی که خدا باران را از اسمان فرود اورد و به ان انواع میوه‌های گوناگون و رنگارنگ پدید اوردیم و در زمین از کوهها طرق زیاد و اصناف و رنگهای مختلف سفید و سرخ و سیاه هست که خدا خلقت فرمود
و از اصناف مردم و اجناس جنبندگان و حیوانات نیز رنگهای مختلف هست که خدا افرید و از میان اصناف بندگان تنها مردمان عالم و دانا مطیع و خدا ترسند البته خدا عزیز و توانا و بسیار بخشنده گناهان است
انها که کتاب خدا را تلاوت کرده و نماز به پا می‌دارند و از انچه ما روزیشان کرده‌ایم پنهان و اشکار به فقیران انفاق می‌کنند از لطف خدا امید تجارتی دارند که هرگز زیان و زوال نخواهد یافت
تا خدا به انها پاداش کامل عطا کند و از فضل و کرم باز بر ثوابشان بیفزاید که او خطای مومنان را بسیار بیامرزد و به شکر گزاران احسان فراوان کند
و انچه از کتاب اسمانی قران بر تو وحی فرستادیم ان حق است که کتب اسمانی تورات و انجیل را که پیش از اوست تصدیق می‌کند و انها حقانیت ان را تصدیق می‌کنند تو از تکذیب کافران میندیش که همانا خدا به اعمال بندگان خود کاملا بصیر و اگاه است
ان گاه پس از ان پیمبران سلف ما ان خاندان را که از بندگان خود برگزیدیم یعنی رسول خاتم و الش صلی الله علیه و اله را وارث علم قران گردانیدیم باز هم بعضی از انها یعنی فرزندان او به نفس خود ظلم کردند و بعضی راه عدل پیمودند و برخی به هر عمل خیر با جان و دل به دستور حق سبقت گیرند این رتبه در حقیقت همان فضل بزرگ و عطای بی‌منتهای الهی است
همان بهشت ابدی که در ان داخل شوند و با زر و گوهرهای ان به دست و بدن زیور گردند و جامه حریر و پرند در بر کنند
و گویند حمد خدا را که حزن و اندوه ما ببرد همانا خدای ما بسیار بخشنده جرم گناهکاران و پاداش دهنده سپاس شکر گزاران است
شکر ان خدای را که از لطف و کرم ما را به منزل دائمی بهشت وارد کرد که در اینجا هیچ رنج و المی به ما نرسد و ابدا ضعف و خستگی نخواهیم یافت
و انان که کافر شدند عذاب ایشان اتش دوزخ است که نه حکم مرگ بر انان رود تا بمیرند و نه از عذابش کاسته شود تا اسوده شوند این گونه هر کافر لجوجی را کیفر می‌کنیم
و ان کفار در اتش دوزخ فریاد و ناله کنند که ای پروردگار ما را از این عذاب بیرون اور تا بر خلاف گذشته به اعمال نیک بپردازیم خطاب شود ایا شما را به اندازه‌ای عمر ندادیم که هر که اهل تذکر و پند شنیدن است در این مدت متذکر شود و به توبه پردازد و ایا بیم دهندگان بر شما نیامدند پس امروز عذاب دوزخ را بچشید که ستمکاران را هیچ یار و نجات دهنده‌ای نخواهد بود
خدا به اسرار غیب اسمانها و زمین داناست و به افکار و اندیشه دلها هم کاملا اگاه است
اوست خدایی که شما را در زمین جانشین امم گذشته قرار داد اینک هر کس کافر شود زیان کفر بر خود اوست و کفر کافران نزد خدایشان چیزی جز خشم و غضب حق بر انان نیفزاید و کفر کافران چیزی جز خسارت و زیان بر انها نخواهد افزود
ای رسول ما مشرکان را بگو شما که خدای یگانه را رها کرده و بتان را شریک خدا می‌خوانید با من بگویید و نشان دهید که این بتان چه چیزی از زمین افریده‌اند یا ایا شرکتی در خلقت اسمانها با خدا داشته‌اند یا کتابی به انها داده‌ایم که بر عقیده شرک خود از ان برهانی ارند هیچ یک از اینها نیست بلکه ستمکاران مشرک را حجتی جز وعده دروغی که به ان یکدیگر را می‌فریبند چیزی در دست نیست
محققا خدا اسمانها و زمین را از اینکه از جای خود بلغزند نگاه می‌دارد و اگر رو به لغزش و انحراف از مسیر خود نهند گذشته از او هیچ کس انها را محفوظ نتواند داشت و بدانید که خدا بر کفر و گناه خلق بسیار بردبار و امرزنده است
و مشرکان عرب محکم‌ترین قسم به نام خدا یاد می‌کردند که اگر بیم کننده‌ای از جانب خدا برای هدایت انها بیاید از هر یک از امم یهود و نصاری زودتر و بهتر هدایت یابند و ان گاه که بیم کننده‌ای امد بر انها چیزی جز مخالفت و نفرت نیفزود
بدین جهت که می‌خواستند در زمین تکبر و گردنکشی کنند و مکر در اعمال بد اندیشند و مکر زشت و فکر بدکاری جز بر صاحبش احاطه نکند پس ایا اینان جز انکه به طریقه امم گذشته هلاک شوند انتظاری دارند و طریقه خدا در هلاک بداندیشان را هرگز مبدل نخواهی یافت و طریقه حق و سنت الهی را هرگز تغییر پذیر نخواهی یافت
ایا این مردم در روی زمین سیر نکردند تا عاقبت کار ستمکاران پیش از خود را که نیرو و اقتدارشان هم بسیار بیش از اینان بود به دیده عبرت بنگرند که چگونه شد و هیچ موجودی در اسمانها و زمین از قدرت خدا نتواند کاست که همانا خدا در ازل و ابد عالم قادر مطلق است
و اگر خدا از کردار زشت خلق مواخذه کند در پشت زمین هیچ جنبنده‌ای باقی نگذارد و لیکن کیفر خلق را به تاخیر می‌افکند تا به وقت معین که حکمتش اقتضا کند و چون هنگام اجل انان فرا رسد خدا به احوال بندگانش کاملا بیناست و مقدار مجازات و عفو هر کسی را می‌داند