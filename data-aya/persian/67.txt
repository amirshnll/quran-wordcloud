خدایی که مرگ و زندگانی را افرید که شما بندگان را بیازماید تا کدام نیکوکارتر و خلوص اعمالش بیشتر است و او مقتدر و بسیار امرزنده است
ان خدایی که هفت اسمان بلند را به طبقاتی منظم بیافرید و هیچ در نظم خلقت خدای رحمان بی‌نظمی و نقصان نخواهی یافت باز بارها به دیده عقل بنگر تا هیچ نقص و خلل هرگز در ان توانی یافت
باز دوباره به چشم بصیرت دقت کن تا دیده خرد زبون و خسته نقصی نیافته به سوی تو باز گردد
و ما اسمان دنیا را به چراغهای انجم رخشان زیب و زیور دادیم و به تیر شهاب ان ستارگان شیاطین را راندیم و عذاب اتش فروزان را بر انها مهیا ساختیم
و بر انان که به خدای خود کافر شدند عذاب جهنم که بسیار بد منزلگاهی است مهیاست
که چون به ان جهنم در افتند فریاد منکری چون شهیق خران از اتش چون دیگ جوشان می‌شنوند
دوزخ از خشم کافران نزدیک است شکافته و قطعه قطعه شود هر فوجی را که به اتش در افکنند خازنان جهنم از انها پرسند ایا پیغمبری برای راهنمایی شما نیامد
انها در جواب گویند اری ما را رسول بیم دهنده حق امد ولی ما تکذیب او کردیم و گفتیم که خدا چیزی از اسمان نفرستاده و جز اینکه شما رسولان سخت به گمراهی و ضلالتید هیچ نیست
و گویند اگر ما در دنیا سخن انبیا می‌شنیدیم یا به دستور عقل رفتار می‌کردیم امروز از دوزخیان نبودیم
انجا به گناه خود معترف شوند که سودی ندارد و خطاب قهر فرا رسد که اهل اتش افروخته قهر از رحمت حق دور باد
همانا انان که از خدای خود در پنهان می‌ترسند انها را امرزش و پاداش بزرگ بهشت ابد خواهد بود
و شما سخن پنهان گویید یا اشکار در علم حق یکسان است که خدا به اسرار دلها هم البته داناست
ایا ان خدایی که خلق را افریده عالم به اسرار انها نیست و حال انکه او بر باطن و ظاهر همه امور عالم اگاه است
او ان خدایی است که زمین را برای شما نرم و هموار گردانید پس شما در پست و بلندی‌های ان حرکت کنید و از روزی او خورید و بدانید که بازگشت همه خلایق به سوی اوست
ایا از قهر خدایی که در اسمان مقتدر و حکمفرماست ایمنید که شما را به زمین فرو برد در حالی که زمین به موج و اضطراب در افتد
ایا از قهر خدای مقتدری که در زمین و اسمان حکمفرماست ایمنید که تندبادی بفرستد و بر سر شما سنگ ببارد تا بدانید که وعده عذاب من چگونه است
و همانا امم پیش از اینها نیز رسولان ما را تکذیب کردند پس بنگرید چگونه سخت انها را هلاک کردم
ایا مرغان هوا را نمی‌نگرند که بالای سرشان پر گشوده گاه بی‌حرکت و گاه با حرکت بال پرواز می‌کنند کسی جز خدای مهربان انها را در فضا نگاه نمی‌دارد که او به احوال همه موجودات کاملا بیناست
ایا ان کیست که سپاه و مددکار شما باشد و همه‌گونه شما را در برابر خدای مهربان یاری تواند کرد پس کافران جز در غرور و فریبی بیش نیستند
ایا ان کیست که اگر خدا از شما رزق خود باز گیرد او روزی به شما تواند داد بلکه کافران دانسته در طغیان و عصیان لجاج ورزند و از حق اعراض می‌کنند
ایا ان کس که در کفر و جهالت سرنگون به رو در افتاده یا ان که با قامت راست به راه راست ایمان است کدام بهتر هدایت یافته‌اند
بگو اوست خدایی که شما را از نیستی به هستی اورد و دو گوش و چشم شنوا و بینا و دل هوشیار به شما عطا کرد تا شکر نعمتش گویید حال انکه بسیار کم از نعم او شکرگزاری می‌کنید
بگو اوست خدایی که شما را در زمین از خاک برانگیخت و پس از مرگ باز به سوی او محشور می‌شوید
و کافران به تمسخر گویند این وعده قیامت کی خواهد بود اگر شما راست می‌گویید
بگو علم ان تنها نزد خداست و من منحصرا وظیفه‌ام این است که شما را از عذاب حق بترسانم
که چون کافران ان عذاب سخت را نزدیک خود به چشم مشاهده کنند رخسار انها از خوف زشت و سیاه شود و به انها گویند این همان عذابی است که جدا درخواست می‌کردید
بگو چه تصور می‌کنید اگر خدا من و مومنانی که با منند همه را هلاک کند یا لطف و رحمت فرماید ایا انان که کافرند چه کسی از عذاب دردناک دوزخ نجاتشان خواهد داد
بگو ان که من شما را به سوی او می‌خوانم او خدای مهربان است که ما به او ایمان اورده و بر او توکل کردیم و به زودی شما را معلوم شود کیست که اشکارا به ضلالت و گمراهی است
بگو چه تصور می‌کنید اگر اب که مایه زندگانی شما است همه به زمین فرو رود جز خدا کیست که باز اب روان و گوارا برای شما پدید ارد