طه ای مشتاق حق و هادی خلق
ما قران را از ان بر تو نازل نکردیم که از کثرت عبادت خدا و جهد و کوشش در هدایت خلق خویشتن را به رنج درافکنی
تنها غرض از نزول قران ان است که مردم خداترس را متذکر و بیدار سازی
این کتاب بزرگ فرستاده ان کسی است که زمین و اسمانهای بلند را افرید
ان خدای مهربانی که بر عرش عالم وجود و کلیه جهان افرینش به علم و قدرت مستولی و محیط است
هر چه در اسمانها و زمین و بین انها و زیر کره خاک موجود است همه ملک اوست
و اگر به اواز بلند یا اهسته سخن گویی یکسان است که همانا خدا بر نهان و مخفی‌ترین امور جهان کاملا اگاه است
به جز خدای یکتا که همه اسما و صفات نیکو مخصوص اوست خدایی نیست
و ایا داستان موسی به تو رسیده است
ان‌گاه که اتشی مشاهده کرد و به اهل بیت خود که در بیابان سرد به اتش محتاج بودند گفت اندکی مکث کنید که از دور اتشی به چشم دیدم باشد که یا پاره‌ای از ان اتش بر شما بیاورم یا از ان به جایی راه یابم
چون موسی به ان اتش نزدیک شد در میان درختی اتشی روشن دید و از انجا ندا شد که ای موسی
منم پروردگار تو نعلین همه علایق غیر مرا از خود به دور کن که اکنون در وادی مقدس طوی و مقام قرب ما قدم نهاده‌ای
و من تو را به رسالت خود برگزیدم در این صورت به سخن وحی گوش فرا ده
منم خدای یکتا که هیچ خدایی جز من نیست پس مرا به یگانگی بپرست و نماز را مخصوصا برای یاد من به پادار
و محققا ساعت قیامت خواهد رسید و من خواهم که ان ساعت را پنهان دارم تا مردم ازمایش شوند و هر نفسی به پاداش اعمالش در ان روز برسد
پس زنهار مردمی که به قیامت ایمان ندارند و پیرو هوای نفسند تو را از یاد ان روز هولناک بازندارند و غافل نکنند و گرنه هلاک خواهی شد
و ای موسی اینک بازگو تا چه به دست راست داری
موسی عرضه داشت این عصای من است که بر ان تکیه می‌زنم و با ان از درختان بر گوسفندانم برگ می‌ریزم و حوائجی دیگر چون مدد راه رفتن و دفع دشمن و غیره نیز به ان انجام می‌دهم
خدا فرمود ای موسی این عصا بیفکن
موسی چون ان را به زمین افکند عصا اژدهایی مهیب شد که به هر سو می‌شتافت
باز حضرت احدیت فرمود عصا را برگیر و از ان مترس که ما ان را به حالت اولش برمی‌گردانیم
و دست به زیر بغل خود بر تا دستی بی‌هیچ عیب سپید و رخشان بیرون اید و این معجزه دیگر تو خواهد بود
تا باز هم از ایات بزرگ خود به تو ارائه دهیم
اینک به رسالت به جانب فرعون روانه شو که وی سخت طغیان کرده است
موسی عرضه داشت پروردگارا شرح صدرم عطا فرما که از جفا و ازار مردم تنگدل نشوم
و کار مرا برایم اسان گردان
و عقده را از زبانم بگشا
تا مردم سخنم را نیکو فهم کنند
و نیز از اهل بیت من یکی را وزیر و معاون من فرما
برادرم هارون را وزیر من گردان
پشت مرا به او محکم کن
و او را در امر رسالت با من شریک ساز
تا دائم به ستایش و سپاس تو پردازیم
و تو را بسیار یاد کنیم
که همانا بس تویی بصیر به احوال ما
پروردگار فرمود ای موسی انچه از ما خواستی همه به تو اعطا گردید
و همانا ما بر تو بار دیگر نیز منت بزرگی نهادیم
ان هنگام که برای حفظ جان تو از بلای فرعونیان به مادرت وحی مهمی نمودیم
که کودک خود را در صندوقی گذار و به دریا افکن و باید که امواج دریا کودک را به ساحل رساند تا دشمن من و ان طفل یعنی فرعون از دریا طفل را برگیرد و من به لطف خود از تو بر دلها ی دشمن و دوست محبت افکندم تا تو را دوست بدارند و تا تربیت و پرورشت زیر نظر من انجام گیرد
ان‌گاه که از مادر دور افتادی خواهرت در پی تو روان بود تا تو را نزد فرعونیان یافت و می‌گفت می‌خواهید یکی را که شیر و تربیت این طفل را تکفل کند به شما معرفی کنم پس ما بدین وسیله تو را به مادرت برگردانیدیم تا به دیدار تو دیده‌اش روشن گردد و دیگر اندوه نخورد و باز منت دیگر انکه یک نفر از فرعونیان را کشتی و ما از غم ان نیز تو را نجات دادیم و بارها تو را به امتحان و ابتلای سخت بیازمودیم پس چند سالی در میان مردم مدین زیستی تا انکه حال ای موسی به موقع امدی تا به مقام نبوت برسی
و تو را برای مقام رسالت و محبت خود پروردم
اکنون تو و برادرت با معجزات و ایاتی که به شما دادم از پی رسالت خود بروید و سستی در ذکر من در نزد فرعون روا مدارید
بروید به سوی فرعون که او سخت به راه طغیان شتافته است
و با او کمال ارامی و نرمی سخن گویید باشد که متذکر شود یا از خدا بترسد و ترک ظلم کند
موسی و هارون عرض کردند بارالها می‌ترسیم که فرعون بی‌درنگ بر ما ظلم و عقوبت کند یا بر کفر و سرکشی خود بیفزاید
خدا فرمود هیچ نترسید که من با شمایم و همه گفتار و رفتار شما را با او می‌شنوم و می‌بینم
اینک هر دو به جانب فرعون رفته و بگویید که ما دو رسول پروردگار توایم پس بنی اسرائیل را با ما فرست و بیش از این عذاب به انها نکن که همانا ما با ایت و معجزه‌ای از جانب خدای افریننده تو نزد تو امده‌ایم و سلام حق بر ان کس که طریق هدایت را پیروی کند
به ما چنین وحی شده که همانا عذاب سخت خدا بر ان کس است که خدا و رسولانش را تکذیب کند و از حق روی بگرداند
فرعون گفت ای موسی خدای شما کیست
موسی پاسخ داد که خدای ما ان کسی است که همه موجودات عالم را نعمت وجود خاص خودش بخشیده و سپس به راه کمالش هدایت کرده است
فرعون گفت پس حال اقوام سلف که خداشناس و خداپرست نبودند چیست
موسی پاسخ داد که احوالشان به علم ازلی خدای من در کتاب لوح محفوظ ثبت است هرگز از حال احدی خدای مرا خطا و فراموشی نیست
همان خدایی که زمین را اسایشگاه شما قرار داد و در ان راهها برای شما پدید اورد و هم از اسمان اب نازل کرد تا به ان اب اسمانی انواع نباتات مختلف از زمین برویانیدیم
شما از ان نعمتها تناول کنید و چهارپایانتان را هم بچرانید که همانا در این کار ایاتی از ربوبیت برای خردمندان پدیدار است
ما شما را هم از این خاک افریدیم و هم به این خاک بازمی‌گردانیم و هم بار دیگر روز قیامت از این خاک بیرون می‌اوریم
و همانا ما به فرعون به واسطه موسی همه ایات روشن خود را نمودیم و او همه را تکذیب کرد و از انها سرباز زد
فرعون گفت ای موسی تو امده‌ای به طمع انکه ما را از کشورمان به سحر و شعبده خود بیرون کنی
ما هم در مقابل سحر تو سحری البته خواهیم اورد پس میان ما و خودت موعدی معین کن که بی‌انکه هیچ‌یک از ما خلف وعده کنیم در سرزمین مسطحی که خلایق ببینند برای سحر و ساحری مهیا شویم
موسی گفت وعده ما و شما روز زینت یعنی روز عید قبطیان باشد و مردم پیش از ظهر به موعد برای مشاهده همه گرد اورده شوند
ان‌گاه فرعون از موسی رو گردانید و به تدبیر جمع اوری سحر و ساحران پرداخت سپس با ساحران بسیار به وعده‌گاه امد
موسی ساحران را گفت وای بر شما زنهار بر خدا به سحر دروغ مبندید که به عذابی بنیاد شما را بر باد هلاک دهد و هر کس به خدا افترا بست سخت زیانکار شد
پس انها در کارشان به گفت و شنید پرداختند و در نتیجه گفتند که کار موسی سحر و ساحری نیست ولی راز خود را پنهان داشتند
فرعونیان گفتند این دو تن موسی و هارون دو ساحرند که می‌خواهند به سحرانگیزی خود شما مردم را از سرزمین خود بیرون کنند و طریقه نیکوی شما را که اطاعت فرعون است از میان ببرند
پس ای ساحران باید شما با هر مکر و تدبیری توانید مهیا شده و مقابل این دو ساحر صف ارایی کنید که امروز ان‌کس که غلبه و برتری یابد محققا او فیروزی یافته است
ساحران گفتند ای موسی تو نخست به کار خواهی پرداخت یا ما اول بساط خود بیفکنیم
موسی گفت شما اول بساط خود درافکنید انها بساط خویش افکندند که ناگاه در اثر سحر انان رسنها و چوبهاشان پنداشتی در نظر به جنبش و رفتار امد
در ان حال موسی در دل خویش سخت بترسید که مبادا امر بر مردم مشتبه شود و میان سحر ساحران با معجز موسی فرق نگذارند و حجت او بر خلق اشکار نگردد
ما گفتیم مترس که تو البته همیشه غلبه و برتری خواهی داشت
و اینک عصایی که در دست داری بیفکن تا اژدها شود و یکباره بساط سحر و ساحری اینان را فرو بلعد که کار اینان حیله ساحری بیش نیست و ساحر هر جا رود و هر چه کند هرگز فلاح و فیروزی نخواهد یافت
پس همه ساحران به سجده افتاده و گفتند ما به خدای موسی و هارون ایمان اوردیم
فرعون گفت شما چرا پیش از انکه من اجازه دهم به موسی ایمان اوردید معلوم است که او در سحر معلم شما بوده باری من شما را دست و پا بر خلاف یکدیگر می‌برم و بر تنه نخلهای خرما به دار می‌اویزم و خواهید دانست که عذاب من و موسی کدام سخت‌تر و پاینده‌تر است
ساحران به فرعون پاسخ دادند که ما تو را هرگز بر این معجزات اشکار که به ما امده و بر خدایی که ما را افریده مقدم نخواهیم داشت پس در حق ما هر چه توانی بکن که هر ظلمی کنی همین حیات دو روزه دنیاست
ما به راستی به خدای خود ایمان اوردیم تا از خطاهای ما درگذرد و گناه سحری که تو ما را به اجبار بر ان داشتی ببخشد و لطف و مغفرت خدا بهتر و پاینده‌تر از حیات فانی دنیا است
که همانا هر کس به خدای خود طاغی و گنهکار وارد شود جزا او جهنم است که در انجا نه بمیرد تا از عذاب برهد و نه زنده شود که از لذت زندگی برخوردار باشد
و هر کس به خدای خود مومن باشد و با اعمال صالح بر او وارد شود اجر انها هم عالی‌ترین درجات بهشتی است
ان بهشتهای عدنی که دائم زیر درختانش نهرها جاری است و تا ابد در انجا از نعمت و حیات برخوردار هستند و ان بهشت پاداش کسی است که خود را از کفر و عصیان و شرک و طغیان پاک و پاکیزه گرداند
و همانا به موسی وحی کردیم که بندگان مومن مرا شبانه از شهر مصر بیرون برو به اعجاز و لطف ما راهی خشک از میان دریا بر انها پدید اور که نه از تعقیب و رسیدن فرعونیان ترسناک باشی و نه از غرق شدن اندیشه داری
و فرعون با سپاهش از پی انها تاختند پس موج دریا چنان انها را فرو برد که از انان اثری باقی نگذاشت
و فرعون پیروان خود را علاوه بر اینکه هدایت نکرد سخت به ضلالت و بدبختی افکند
ای بنی اسرائیل محققا ما شما را از شر دشمن نجات دادیم و با شما در جانب راست کوه طور وعده نهادیم تا به مناجات موسی کلام حق را بشنوید و در بیابان که سرگردان شدید برای قوت شما ترنجبین و مرغ بریان فرستادیم
و دستور دادیم که از این رزق حلال و پاکیزه که نصیبتان کردیم تناول کنید و در ان به کفر نعمت و ترک شکرگزاری طغیان و سرکشی مکنید وگرنه مستحق غضب و خشم من می‌شوید و هر کس مستوجب خشم من گردید همانا خوار و هلاک خواهد شد
و البته بر ان کس که از کفر توبه کند و به خدا ایمان ارد و نکوکار گردد و درست به راه هدایت رود مغفرت و امرزش من بسیار است
و ای موسی بازگو که بر قومت چرا سبقت گرفته و با شتاب به وعده‌گاه امدی
موسی عرضه داشت هم اینک قوم از پی من هستند و من خود برای خشنودی تو تعجیل کرده و بر انها تقدم جستم
خدا فرمود همانا ما قوم تو را پس از امدن تو ازمایش کردیم و سامری انان را گمراه کرد
موسی که از فتنه سامری اگاه شد متاسف و غضبناک به سوی قوم بازگشت و گفت ای قوم من مگر خدای شما به شما وعده احسان نداد که شما را نعمت کتاب بزرگ تورات عطا کند ایا وعده خدا بر شما طولانی شد یا مایل شدید که مستوجب قهر و غضب خدای خود شوید که وعده مرا خلاف کردید و عهد من شکستید
قوم به موسی گفتند ما به میل و اختیار خود خلاف وعده تو نکردیم و لیکن اسباب تجمل و زینت بسیاری از فرعونیان بار دوش ما نهادند و ما انها را در اتش افکندیم و چنین سامری فتنه‌انگیز بر ما القا کرد
ان‌گاه سامری با ان زر و زیورها مجسمه گوساله‌ای بساخت که صدایی شگفت داشت و با این شعبده سامری و پیروانش گفتند خدای شما و خدای موسی همین گوساله است که موسی فراموش کرده است
ایا این گوساله‌پرستان نمی‌نگرند که ان گوساله هیچ حرف و اثری و هیچ خیر و شری به انها عاید نمی‌سازد
و هارون هم پیش از انکه موسی باز اید به انان گفت ای قوم این گوساله اسباب فتنه و امتحان شما گردیده و محققا افریننده شما خدای مهربان است نه این گوساله سامری پس شما پیرو من شوید و امر مرا فرمان برید
قوم گفتند ما بر این پرستش گوساله ثابت هستیم تا وقتی که موسی به سوی ما بازگردد
موسی چون بازگشت با عتاب به هارون گفت ای هارون مانع تو چه بود که چون دیدی که قوم گمراه شدند
از پی من نیامدی ایا نافرمانی امر من کردی
هارون گفت ای برادر مهربان بر من قهر و عتاب مکن و سر و ریش من مگیر ترسیدم بگویی تو میان بنی اسرائیل تفرقه انداختی و به سخنم وقعی ننهادی
ان‌گاه موسی گفت ای سامری این فتنه چه بود که تو برپا کردی
سامری گفت من چیزی را دیدم که قوم ندیدند من مشتی خاک از اثر قدم رسول حق جبرئیل برگرفته و در گوساله ریختم و نفس من چنین فتنه انگیزی را به نظرم جلوه داد
موسی گفت از میان ما برو که تو در زندگانی دنیا به مرضی معذب خواهی شد که همه از تو متنفر شوند و دایم گویی کسی مرا نزدیک نشود و در اخرت هم وعده‌گاهی در دوزخ داری که با تو تخلف نخواهد شد و اکنون این خدایت را که بر پرستش و خدمتش ایستادی بنگر که ان را در اتش می‌سوزانیم و خاکسترش را به اب دریا می‌دهیم
تنها خدای شما ان یگانه خدایی است که جز او هیچ خدایی نیست و علمش به همه ذرات عوالم هستی محیط است
و ما اخبار گذشتگان دیگر را این چنین بر تو حکایت خواهیم کرد و از نزد خود این ذکر یعنی کتاب عظیم الشان قران را به تو عطا کردیم
هر کس از این ذکر اعراض کند روز قیامت بار سنگینی از گناه را به دوش خواهد داشت
اینان در عذاب ان اعمال زشت مخلدند و سخت است بسی در قیامت بار اعمال زشتی که به دوش گرفته‌اند
روزی که در صور دمیده شود و در ان روز بدکاران را کبود چشم محشور کنیم و چشم کبودشان نشانه جرم خواهد بود
و انها از هول و هراس ان روز با یکدیگر اهسته زیر لب گویند که ای افسوس ده روزی بیش در زندگی دنیا درنگ نکردید و نعمت ابدی بهشت را برای دنیای فانی از دست بدادید
ما به انچه می‌گویند بهتر اگاهیم که از ان بدکاران بهتر و درست‌ترینشان به انها خواهد گفت شما روزی بیش درنگ نکردید دریغا چه زود عمر در شهوت و معصیت بگذشت و جرم و عقابش بماند
و ای رسول از تو پرسند که کوهها در روز قیامت چه می‌شود جواب ده که خدای من کوهها را چنان از بنیاد برکند که خاک شده و خاکش بر باد دهد
ان‌گاه پست و بلندیهای زمین را چنان هموار گرداند
که در ان ابدا هیچ بلندی و پستی نخواهی دید
در ان روز خلایق همه از پی کسی که انها را به راه مستقیم به عرصه قیامت دعوت کند یعنی اسرافیل ناچار خواهند رفت و صداها پیش خدای رحمان خاشع و خاموش گردد که جز زیر لب و اهسته صدایی نخواهی شنید
در ان روز شفاعت هیچ‌کس سود نبخشد جز ان‌کس که خدای رحمان به او رخصت شفاعت داده و سخنش را پسندیده باشد
و خدا به علم ازلی بر همه اینده و گذشته خلایق اگاه است و خلق را ابدا به او احاطه و اگاهی نیست
و بزرگان عالم همه در پیشگاه عزت ان خدای حی توانا ذلیل و خاضعند و در ان روز هر که بار ظلم و ستم به دوش دارد سخت زبون و زیانکار است
و هر کس اعمالش نیکو است و به خدا هم ایمان دارد از هیچ ستم و اسیبی بیمناک نخواهد بود
و ما این‌گونه این قران عظیم را قرانی با فصاحت کامل عربی بر تو فرستادیم و در ان وعده‌ها و اهوال قیامت را به انواع گوناگون تذکر دادیم باشد که مردم پرهیزکار شوند یا پندی از نو بر ایشان اورد
پس بلند مرتبه است و بزرگوار خدایی که به حق و راستی پادشاه ملک وجود است و تو ای رسول پیش از انکه وحی قران تمام و کامل به تو رسد تعجیل در تلاوت و تعلیم ان مکن و دائم بگو پروردگارا بر علم من بیفزا
و همانا ما پیش از این با ادم عهدی بستیم که فریب شیطان نخورد و او فراموش کرد و در ان عهد او را استوار و ثابت قدم نیافتیم
و یاد ار هنگامی که فرشتگان را گفتیم به ادم سجده کنید همه سجده کردند جز ابلیس که امتناع ورزید
ان‌گاه گفتیم ای ادم محققا این شیطان با تو و جفتت دشمن است مبادا شما را از بهشت بیرون ارد و از ان پس به شقاوت و بدبختی گرفتار شوی
همانا برای تو این هست که نه هرگز انجا گرسنه شوی و نه برهنه و عریان مانی
و نه هرگز در انجا به تشنگی و به گرمای افتاب ازار بینی
باز شیطان در او وسوسه کرد گفت ای ادم ایا میل داری تو را بر درخت ابدیت و ملک جاودانی دلالت کنم
پس ادم و حوا فریب خوردند و از ان درخت تناول کردند بدین جهت لباسهای بهشتی از تنشان دور و عیوب و عورت انها در نظرشان پدیدار شد و شروع کردند به ساتری از برگ درختان بهشت خود را پوشاندن و ادم نافرمانی خدای کرد و گمراه شد
سپس خدا او را به مقام نبوتش برگزید و توبه او را پذیرفت و هدایتش فرمود
ان‌گاه خدا به ادم و حوا فرمود اکنون از عالی رتبه بهشت فرود ایید که برخی از شما با برخی دیگر دشمنید پس اگر از جانب من برای شما راهنمایی بیاید ان هنگام هر که از راه من پیروی کند نه هرگز گمراه شود و نه شقی و بدبخت گردد
و هر کس از یاد من اعراض کند همانا در دنیا معیشتش تنگ شود و روز قیامتش نابینا محشور کنیم
گوید الها چرا مرا نابینا محشور کردی و حال انکه من بینا بودم
خدا به او فرماید اری بدین گونه ایات ما برای هدایت تو امد و همه را به طاق فراموشی و غفلت نهادی و امروز هم تو فراموش و بی‌بهره خواهی شد
و این چنین ما هر کس را که ظلم و نافرمانی کند و ایمان به ایات پروردگارش نیاورد مجازات سخت می‌کنیم با انکه عذاب اخرتش سخت‌تر و پاینده‌تر خواهد بود
ایا این کفار قریش را از مشاهده حال طوایف بسیاری از گذشتگان که ما همه را هلاک کردیم و اینان در منازل و عمارات انها می‌روند عبرت و پند و هدایت نبود بی‌شک احوال گذشتگان برای خردمندان بسیار مایه عبرت و ایه هدایت است
اگر نه این بود که کلمه پروردگار و تقدیر ازلیش بر این کار سبقت یافته که کافران و بدکاران این امت در قیامت به کیفر رسند همانا عذاب در دنیا بر انها لزوم می‌یافت و ان اجل معین فرا می‌رسید
پس تو بر انچه امت جاهل بر انکار و طعن تو می‌گویند صبر و تحمل پیش گیر و خدای را پیش از طلوع خورشید و بعد از غروب ان و ساعاتی از شب تار و اطراف روز روشن ستایش و تسبیح گو باشد که به مقام رفیع شفاعت خشنود شوی
و هرگز به متاع ناچیزی که به قومی از انان قومی کافر و جاهل در جلوه حیات دنیای فانی برای امتحان داده‌ایم چشم ارزو مگشا و رزق خدای تو بسیار بهتر و پاینده‌تر است
تو اهل بیت خود را به نماز و طاعت خدا امر کن و خود نیز بر نماز و ذکر حق صبور باش ما از تو روزی کسی را نمی‌طلبیم بلکه ما به تو و دیگران روزی می‌دهیم و عاقبت نیکو مخصوص اهل پرهیزکاری و تقواست
و کافران گفتند چرا محمد ایت و دلیلی روشن از جانب خدا برای ما نمی‌اورد ایا ایات بینه کتب پیشین چون تورات و انجیل و صحف که در همه ذکر اوصاف نبوت هست بر انان نیامد
و اگر ما پیش از فرستادن پیغمبر کافران و مشرکان قریش را همه به نزول عذاب هلاک می‌کردیم البته انها می‌گفتند پروردگارا چرا بر ما رسولی نفرستادی تا از ایات تو پیروی کنیم پیش از انکه به این عذاب و ذلت و خواری گرفتار شویم
بگو هر یک از ما و شما منتظریم پس مترصد و منتظر امر خدا باشید که به زودی خواهید دانست ما و شما کدام به راه مستقیم سعادت رفته و طریق هدایت یافته‌ایم