ای پیغمبر گرامی برای چه ان را که خدا بر تو حلال فرمود تو بر خود حرام می‌کنی تا زنانت را از خود خشنود سازی در صورتی که خدا بسیار امرزنده و مهربان است بر هیچ کس خصوص بر تو رسول گرامیش سخت نخواهد گرفت در تفسیر وارد است که روزی حفصه با اجازه رسول خدا صلی الله علیه و اله و سلم به خانه پدرش عمر رفت پیغمبر با ماریه در حجره حفصه خلوت کرد ناگه او رسید و غوغا انگیخت که تو در حجره من با کنیزی خلوت کردی و ابروی مرا نزد زنانت بردی حضرت برای خشنودی او فرمود من ماریه را بر خود حرام کردم ولی این سر نزد تو است با هیچ کس مگوی او به فور عایشه را هم اگه ساخت او هم با رسول راجع به ماریه گفتگو کرد حضرت سوگند خورد که ماریه را ترک گوید ان دو زن شاد شدند و این ایه نازل گردید
خدا مقرر کرد برای شما که سوگندهای خود را به کفاره بگشایید و خدا مولای شما بندگان و حکمش نافذ است و هم او به هر چیز عالم دانا و به حکمت تمام امور خلق اگاه است
وقتی پیغمبر با بعضی زنان خود یعنی با حفصه راجع به ماریه یا راجع به ریاست ابوبکر و عمر سخنی به راز گفت و ان زن چون خیانت کرده و دیگری یعنی عایشه را بر سر پیغمبر اگه ساخت و خدا به رسولش خبر داد او بر ان زن برخی را اظهار کرد و به رویش اورد و برخی را پرده‌داری نمود و اظهار نکرد چون او را از افشا ان سر اگاه ساخت ان زن گفت رسولا تو را که واقف ساخت که من سر تو بر کسی فاش کرده‌ام رسول گفت مرا خدای دانای اگاه خبر داد
اینک اگر هر دو زن به درگاه خدا توبه کنید رواست که البته دلهای شما خلاف رضای پیغمبر میل کرده است و اگر با هم بر ازار او اتفاق کنید خدا یار و نگهبان اوست و جبریل امین و مردان صالح با ایمان یعنی علی علیه السلام به روایت عامه و خاصه و فرشتگان حق یار و مددکار اویند
امید است که اگر پیغمبر شما را طلاق داد خدا زنانی بهتر از شما به جایتان با او همسر کند که همه با مقام تسلیم و ایمان و خضوع اطاعت کنند و اهل توبه و عبادت باشند و رهسپار طریق معرفت چه بکر چه غیر بکر
ای کسانی که ایمان اورده‌اید خود را با خانواده خویش از اتش دوزخ نگاه دارید چنان اتشی که مردم دل‌سخت کافر و سنگ خارا اتش‌افروز اوست و بر ان دوزخ فرشتگانی بسیار درشت‌خو و دل‌سخت مامورند که هرگز نافرمانی خدا را در اجرای قهر و غضب حق نخواهند کرد و انچه به انها حکم شود انجام دهند
به کافران گویند ای کافران امروز عذرخواهی مکنید که پذیرفته نیست تنها انچه در دنیا می‌کرده‌اید به ان مجازات می‌شوید
الا ای مومنان به درگاه خدا توبه نصوح با خلوص و دوام کنید باشد که پروردگارتان گناهانتان را مستور گرداند و شما را در باغهای بهشتی که زیر درختانش نهرها جاری است داخل کند در ان روزی که خدا پیغمبر خود و گرویدگان به او را ذلیل نسازد بلکه عزیز و سرفراز ابد گرداند در ان روز نور ایمان و عبادت انها در پیش رو و سمت راست ایشان می‌رود و راه بهشتشان می‌نماید و در ان حال به شوق و نشاط گویند پروردگارا تو نور ما را به حد کمال رسان و ما را به لطف و کرم خود ببخش که البته تو بر هر چیز توانایی
الا ای رسول گرامی اینک با کفار و منافقان به جهاد و کارزار پرداز و بر انها تا ایمان نیاورده‌اند سخت گیر و بدان که ماوای انها دوزخ است که بسیار بد منزلگاهی است
خدا برای کافران زن نوح و زن لوط را مثال اورد که تحت فرمان دو بنده صالح ما بودند و به انها نفاق و خیانت کردند و ان دو شخص با وجود مقام نبوت نتوانستند انها را از قهر خدا برهانند و به انها حکم شد که با دوزخیان در اتش درایید
و باز خدا برای مومنان اسیه زن فرعون را مثل اورد هنگامی که از شوهر کافرش بیزاری جست و عرض کرد بار الها من از قصر فرعونی و عزت دنیوی او گذشتم تو خانه‌ای برای من نزد خود در بهشت بنا کن و مرا از شر فرعون کافر و کردارش و از قوم ستمکار نجات بخش
و نیز مریم دخت عمران را مثل اورد که رحمش را پاکیزه داشت و ما در ان از روح قدسی خویش بدمیدیم و او کلمات پروردگار خود و کتب اسمانی او را با کمال ایمان تصدیق کرد و از بندگان مطیع خدا به شمار بود
بزرگوار خدایی که سلطنت ملک هستی به دست قدرت اوست و بر همه چیز تواناست