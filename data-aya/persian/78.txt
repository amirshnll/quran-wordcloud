مردم از چه خبر مهمی پرسش و گفتگو می‌کنند
از خبر بزرگ قیامت
که در ان با هم به جدال و اختلاف کلمه برخاستند
چنین نیست که منکران پنداشته‌اند به زودی به وقت مرگ خواهند دانست
و باز چنین نیست که منکران پنداشته‌اند البته به زودی اگاه می‌شوند
ایا ما زمین را مهد اسایش خلق نگردانیدیم
و کوهها را عماد و نگهبان ان نساختیم
و شما را جفت زن و مرد افریدیم
و خواب را برای شما مایه قوم حیات و استراحت قرار دادیم
و پرده سیاه شب را ساتر احوال خلق گردانیدیم
و روز روشن را برای تحصیل معاش انان مقرر داشتیم
و بر فراز شما هفت اسمان محکم بنا کردیم
و چراغی چون خورشید رخشان بر افروختیم
و از فشار و تراکم ابرها اب باران فرو ریختیم
تا بدان اب دانه و گیاه رویانیم
و باغهای پر درخت و انواع میوه‌ها پدید اوریم
همانا روز فصل یعنی روز قیامت که در ان فصل خصومتها شود وعده گاه خلق است
ان روزی که در صور بدمند تا مردگان زنده شوند و فوج فوج به محشر در ایید
و درهای اسمان به ابواب مختلف گشوده شود تا هر فوجی از دری شتابند
و کوهها را به گردش ارند تا به مانند سراب گردد
همانا دوزخ کمینگاه کافران و بد کاران است
ان دوزخ جایگاه مردم سرکش ستمکار است
که در ان قرنها بمانند و عذاب کشند
هرگز در انجا هیچ هوی خنک و شراب طهور نیاشامند
مگر ابی پلید و سوزان که حمیم و غساق جهنم است به انها دهند
کیفری که با اعمال انها موافق است
زیرا انها به حقیقت امید به روز حساب نداشتند
و ایات ما را سخت تکذیب کردند
و حال انکه حساب هر چیزی را ما در کتابی به احصا و شماره رقم کرده‌ایم
پس بچشید کیفر تکذیب و بدکاری را که هرگز بر شما چیزی جز رنج و عذاب دوزخ نیفزاییم
متقیان را در ان جهان مقام گشایش و هر گونه اسایش است
باغها و تاکستانهاست
و دختران زیبای دلربا که همه در خوبی و جوانی مانند یکدیگرند
و جامهای پر از شراب طهور و انواع نوشابه‌های شیرین و خوش
هرگز در انجا سخن بیهوده و دروغ نشنوند
این نعمتهای ابدی مزدی به عطا و حساب پروردگار توست
خدایی که اسمانها و زمین و همه مخلوقاتی که در بین اسمان و زمین است بیافریده همان خدای مهربان که در عین مهربانی کسی از قهر و سطوتش با او به گفتگو نتواند لب گشود
روزی که ان فرشته بزرگ روح القدس با همه فرشتگان صف زده و به نظم برخیزند و هیچ کس سخن نگوید جز ان کسی که خدای مهربانش به سخن اذن دهد و او سخن به صواب گوید و به اذن خدا شفاعت گنهکاران کند
چنین روز حتمی و محقق خواهد بود پس هر که می‌خواهد نزد خدای خود در ان روز مقام و منزلتی یابد امروز در راه ایمان و طاعت بکوشد
ما شما را از روز عذاب که نزدیک است ترسانیده و اگاه ساختیم روزی که هر کس هر چه کرده در پیش روی خود حاضر بیند و کافر در ان روز گوید که ای کاش خاک بودم تا چنین به اتش کفر خود نمی‌سوختیم