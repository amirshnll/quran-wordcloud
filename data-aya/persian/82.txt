هنگامی که اسمان شکافته شود
و هنگامی که ستارگان اسمان فرو ریزند
و هنگامی که اب دریاها روان گردد تا به هم پیوسته همه یک دریا شود
و هنگامی که قبرها زیر و رو شود و خلایق از انها بر انگیخته شوند
ان هنگام است که هر شخصی به هر چه مقدم و موخر انجام داده همه را بداند شاید مراد از مقدم عملی است که پیش از رفتن از دنیا برای اخرت به جای اورده و موخر ان اعمالی که پس از مرگ به او می‌رسد مانند باقیات صالحات و اعمال خیری که وصیت کرده و وقف و صدقات جاری و فرزند صالح یا کتاب علمی و سنت حسنه
ای انسان چه باعث شد که به خدای کریم بزرگوار خود مغرور گشتی و نافرمانی او کردی
ان خدایی که تو را به وجود اورد و به صورتی تمام و کامل بیاراست و به اعتدال اندام و تناسب قوا برگزید
و حال انکه به هر صورتی که خواستی جز این صورت زیبا هم خلق توانستی کرد
چنین نیست که شما کافران پنداشتید که معاد و قیامتی نیست بلکه شما از جهل روز جزا را تکذیب می‌کنید
البته نگهبانها بر مراقبت احوال شما مامورند
که انها نویسندگان اعمال شما و فرشته مقرب خدایند
شما هر چه کنید همه را می‌دانند
همانا نیکو کاران عالم در بهشت پر نعمت متنعمند
و بدکاران در اتش دوزخ معذبند
روز جزا به ان دوزخ در افتند
و هیچ از ان اتش دور نتوانند بود
و تو چگونه به روز با عظمت جزا ای بشر امروز کاملا اگاه توانی شد
باز هم عظمت ان روز جزا را چگونه توانی دانست
ان روز هیچ کس برای کسی قادر بر هیچ کار نیست و تنها حکم و فرمان در ان روز با خدای یکتاست