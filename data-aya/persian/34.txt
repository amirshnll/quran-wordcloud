ستایش و سپاس مخصوص خداست که هر انچه در اسمانها و زمین است همه ملک اوست و در عالم اخرت نیز شکر و سپاس مخصوص خداست زیرا نعمتهای دنیا و اخرت همه عطای اوست و او حکیم و اگاه است
او هر چه درون زمین رود از اموات و بذرها و هسته‌ها و قطرات و هر چه از زمین به دراید از درختان و حبوبات و چشمه‌ها و معادن و هر چه از اسمان فرود اید از فرشتگان و ارواح و ارزاق و هر چه در اسمان بالا رود از اعمال صالح و ارواح پاک همه را می‌داند و اوست که بسی مهربان و بخشاینده است
و کافران منکر قیامت گفتند که هرگز ساعت قیامتی بر ما نمی‌اید بگو چرا به خدای من قسم که البته ساعت قیامت شما را خواهد امد خدایی که بر غیب جهان اگاه است و مقدار ذره‌ای از موجودات عالم در اسمانها و زمین از او پوشیده نیست و نه کمتر و نه بیشتر از ذره‌ای جز انکه در کتاب روشن علم ازلی حق ثبت است
تا مطابق ان علم انان را که ایمان اورده و به اعمال صالح پرداختند در قیامت پاداش نیکو دهد که امرزش حق و رزق نیکوی بهشتی مخصوص انهاست
و انان که از کفر و عناد در محو و نابود ساختن ایات ما سعی و کوشش کردند تا مگر رسول ما را ناتوان کنند و از قهر و قدرت ما بیاسایند بر انها عذاب سخت دردناک خواهد بود
و انان که اهل دانش و معرفت گردیدند یعنی مومنان و نیکان اهل کتاب یقین دارند که قرانی که بر تو نازل شده است از جانب پروردگار تو به حق نازل گردیده است و رهنمای خلق به راه خدای بی‌همتای ستوده صفات است
و کافران به تمسخر و استهزا مومنان با مردم گفتند که ایا می‌خواهید شما را به مردی رهبری کنیم که شما را خبر می‌دهد که پس از انکه مردید و ذرات جسمتان متفرق و پراکنده گردید از نو باز زنده خواهید شد
ایا این مرد دانسته به خدا دروغ می‌بندد یا جنون بر این گفتارش وا می‌دارد اینها که می‌پندارید هیچ نیست بلکه قیامت به زودی بیاید و انان که به عالم اخرت ایمان نمی‌اورند ان جا در عذاب و این جا در گمراهی دور از نجات گرفتارند
ایا کافران منکر قیامت به اسمان و زمین که بر انها از پیش و پس احاطه کرده ننگریستند تا از حکمت خلقت پی به زندگانی ابدی قیامت برند که اگر ما بخواهیم انها را به زمین فرو می‌بریم یا یک قطعه از اسمان را بر سرشان فرود اوریم همانا در ان ایتی از حکمت و قدرت ما بر هر بنده خدا شناس با اخلاص به خوبی پدیدار است
و ما حظ و بهره داود را به فضل و کرم خود کاملا افزودیم و امر کردیم که ای کوهها و ای مرغان شما نیز با تسبیح و نغمه الهی داود هم اهنگ شوید و اهن سخت را چون موم بر دست او نرم گردانیدیم
و به او دستور دادیم که از اهن زره فراخ و گشاد بساز و حلقه زره به اندازه و یک شکل گردان و خود با قومت همه نیکوکار باشید که من کاملا به هر چه کنید بینایم
و باد را مسخر سلیمان ساختیم که بساطش را صبحگاه یک ماه راه می‌برد و عصر یک ماه و معدن مس گداخته یا نفت یا معادن دیگر را برای او جاری گردانیدیم و برخی از دیوان به اذن پروردگار در حضورش به خدمت می‌پرداختند و از انها هر که سر از فرمان ما بپیچد عذاب اتش سوزانش می‌چشانیم
ان دیوان بر او هر چه می‌خواست از کاخ و عمارات و معابد عالی و نقوش و تمثالها و ظروف بزرگ مانند حوضها و دیگهای عظیم که بر زمین کار گذاشته بودی همه را می‌ساختند و گفتیم که ای ال داود شما شکر و ستایش خدا به جای ارید و هر چند از بندگان من عده قلیلی شکر گزارند
و چون ما بر سلیمان مرگ را مامور ساختیم دیوان را بر مرگ او به جز حیوان زمین موریانه که عصای او را می‌خورد و جسد سلیمان که تا یک سال بر ان عصا تکیه داشت بر روی زمین افتاد کسی دیگر به مرگ او رهبر نگشت پس چون جسد سلیمان به زمین افتاد دیوان که از مرگ سلیمان اگاه شدند اگر از اسرار غیب اگاه بودند تا دیر زمانی در عذاب و ذلت و خواری باقی نمی‌ماندند و از اعمال شاقه‌ای که به اجبار انجام می‌دادند همان دم که سلیمان مرد دست می‌کشیدند
و برای اولاد و قوم سبا در وطنشان سرزمین یمن و شام از راست و چپ جنوب و شمال دو سلسله باغ و بوستان ایتی از لطف و رحمت حق بود همه پر نعمت و به انها گفتیم که بخورید از رزق خدای خود و شکر وی به جای ارید که مسکنتان شهری نیکو و پر نعمت است و خدای شما غفور و مهربان است
با وجود این باز از شکر خدا و طاعت حق اعراض کردند ما هم سیلی سخت بر هلاک ایشان فرستادیم و به جای ان دو نوع باغ پر نعمت دو باغ دیگرشان دادیم که بار درختانش تلخ و ترش و بد طعم و شوره گز و اندکی درخت سدر بود
این کیفر کفران انها بود و ایا ما تا کسی کفران نکند مجازاتش خواهیم کرد
و ما به میان انها و شهرهایی که پر نعمت و برکت گردانیدیم باز قریه‌هایی نزدیک به هم قرار دادیم با فاصله کوتاه و سیر سفری معین و انها را گفتیم که در این ده و شهرهای نزدیک به هم شبان و روزان با ایمنی کامل مسافرت کنید
باز انها گفتند بار الها سفرهای ما را دور و دراز گردان و به این تقاضای بی‌جا بر خویش ستم کردند ما هم انها را داستانها و مثلهای عبرت اموز کردیم و به کلی متفرق و پراکنده ساختیم در این عقوبت برای مردمان پر صبر و شکر ایاتی از عبرت و حکمت اشکار است
و شیطان گمان باطل خود را درباره مردم سخت به صدق و حقیقت رساند پس جز فرقه کمی از اهل ایمان همه پیرو او شدند
در صورتی که شیطان بر مردمان تسلطی نداشت بلکه از حرص دنیا پیرو او شدند و شیطان را بر این نداشتیم مگر برای انکه به امتحان ان کس را که به عالم قیامت ایمان اورد از ان کس که شک دارد معلوم گردانیم و خدای تو بر هر چیز نگهبان و اگاه است
ای رسول ما مشرکان را بگو انهایی را که به جز خدا شما موثر پنداشتید بخوانید خواهید دانست که هیچ یک مقدار ذره‌ای در اسمانها و زمین مالک نیستند و با خدا شرکتی در خلقت اسمان و زمین نداشته و به او در افرینش یاری و کمکی نکرده‌اند
و شفاعت کسی نزد خدا هم جز ان که خدا به او اذن شفاعت داده سودمند نیست پس از اینان چشم شفاعت مدارید و خاصان و انبیا را در دنیا و اخرت شفیع خود قرار دهید تا چون ان خاصان از دلهاشان اضطراب جلال و سطوت الهی بر طرف شود پرسند خدای شما در باب شفاعت چه فرمود پاسخ دهند که حق و درستکاری و شفاعت مومنان نه مشرکان و منافقان فرمود و اوست خدای بلند مرتبه بزرگوار و هیچ کس را جرات مخالفت امرش نیست
بگو ان که از نعم اسمانها و زمین به شما روزی می‌دهد کیست بگو ان خداست و ما که موحدیم یا شما که مشرکید کدام در هدایت یا ضلالتیم به زودی معلوم شما خواهد شد
باز بگو خدا داور عدل است پس شما مسئول جرم ما نبوده و ما هم مسئول کردار زشت شما هرگز نخواهیم بود
باز بگو که خدا بین همه ما جمع کند ان گاه میان ما به حق فتح و داوری خواهد فرمود و اوست که عقده گشا ی مشکلات و دانا ی اسرار عالم است
باز بگو شما به من انان را که به عنوان شریک به خدا بستید نشان دهید چه قدرت و اثری در عالم دارند هیچ و هرگز بلکه خداست ان که مقتدر بر جهان و با علم و حکمت در ایجاد است
و ما تو را جز برای اینکه عموم بشر را به رحمت خدا بشارت دهی و از عذابش بترسانی نفرستادیم و لیکن اکثر مردم از این حقیقت اگاه نیستند
و کافران می‌گویند پس این وعده قیامتی که شما پیغمبران می‌دهید اگر راست می‌گویید که خواهد بود
بگو وعده گاه شما روزی است که ساعتی از ان تقدیم و تاخیر نخواهید داشت
و کافران مشرک گفتند ما هرگز به این قران و به کتابهایی که پیش از این فرستاده‌اند از تورات و انجیل و زبور و غیره ایمان نخواهیم اورد وای بر انها و اگر روزی که ان ستمکاران را در پیشگاه خدا باز داشته‌اند مشاهده کنی در حالی که با یکدیگر به خصومت و گفتگو برخاسته و ضعیفان تابع به روسای گردنکش خطاب کنند که اگر اغوای شما نبود ما البته ایمان می‌اوردیم
باز روسای متکبر با پیروان ضعیف خویش گویند ایا با انکه از جانب خدا راه هدایت را به شما نمودند باز ما به اجبار شما را از هدایت منع کردیم هرگز چنین نیست بلکه شما خود مردم بدکاری بودید
باز انان که ضعیف و تابع بودند به روسای متکبر جواب دهند بلکه مکر و فریب شب و روز شما بود که پیوسته ما را وا می‌داشتید که به خدای یکتا کافر شویم و بر او شریکانی قرار دهیم و چون عذاب قیامت را به چشم مشاهده کنند سخت اظهار پشیمانی کنند و ما زنجیرهای عقاب به گردن همه فرماندهان و فرمانبران اهل کفر نهیم ایا این رنج و شکنجه جز کیفر کردار زشت انهاست
و ما هیچ رسول بیم دهنده‌ای در دیاری نفرستادیم جز انکه ثروتمندان عیاش ان دیار به رسولان گفتند ما به انچه شما را به رسالت ان فرستاده‌اند کافریم
و باز گفتند که ما بیش از شما مال و فرزند داریم و چون نعمت دنیای ما افزون‌تر است در اخرت هم هرگز رنج و عذابی نخواهیم داشت
بگو خدای من هر که را بخواهد روزی وسیع دهد و هر که را بخواهد تنگ روزی گرداند و لیکن اکثر مردم از این حقیقت اگاه نیستند
و هرگز اموال و اولاد شما چیزی که شما را به درگاه ما مقرب گرداند نیست مگر انکه با ایمان و عمل صالح کسی مقرب شود که انان پاداش اعمال صالحشان مضاعف و افزون است و در غرفه‌های بهشت ابدی از هر غم و رنج ایمن و اسوده خاطرند
و انان که در محو و نابودی ایات و رسل ما می‌کوشند تا رسولان ما را زبون و مغلوب خود کنند انها را البته برای عذاب و انتقام حاضر خواهند کرد و به کیفر سخت می‌رسانند
بگو خدای من هر که از بندگان خود را خواهد وسیع روزی یا تنگ روزی می‌گرداند و شما هر چه در راه رضای حق انفاق کنید به شما عوض می‌بخشد و او بهترین روزی دهندگان است
و یاد ار از ان روزی که خدا همه مردم را به عرصه محشر جمع اورد ان گاه به فرشتگان گوید ایا این گروه شما را معبود خود می‌گرفتند
فرشتگان گویند بار الها تو از هر شرک و نقصی پاک و منزهی تو خدا و یاور مایی نه ایشان بلکه اینان جن و شیاطین را می‌پرستیدند و به طوری که اکثرشان گرویده به انها بودند
و به مشرکان خطاب شود پس امروز شما هیچ مالک نفع و ضرر یکدیگر نیستند و ما انان را که ظلم و ستم کردند گوییم اینک بچشید عذاب اتشی را که تکذیب ان می‌کردید
و چون توسط رسول بر کافران ایات روشن ما تلاوت شود گویند این شخص جز انکه مردی است که می‌خواهد شما را از انچه پدرانتان می‌پرستیدند برگرداند هیچ مزیت دیگری ندارد و نیز گفتند این قرانش هم جز انکه خود فرابافته و به دروغ به خدا نسبت می‌دهد چیز دیگری نباشد و کافران چون ایات حق بر هدایت انها امد گفتند که این کتاب جز انکه سحری اشکار است چیز دیگری نیست
در صورتی که ما هیچ کتاب و سندی که ان را بخوانند و به ان سند تکذیب تو کنند و یا رسولی پیش از تو که به قول او بر رد تو دلیل ارند بر این مشرکان نفرستادیم
و کفار پیش از اینان هم پیغمبرانشان را تکذیب کردند و این کافران امت تو به عشر انچه به ان گذشتگان دادیم از ثروت و جاه نرسیدند پس انها که رسولان مرا تکذیب کردند چگونه به عذاب من گرفتار شدند اینان هم مانند انان به کیفر می‌رسند
بگو که من به یک سخن شما را پند می‌دهم و ان سخن این است که شما خالص برای خدا دو نفر دو نفر با هم یا هر یک تنها قیام کنید و درباره من عقل و فکرت کار بندید تا به خوبی دریابید که صاحب شما امت را جنون نیست او جز این نیست که رسول خداست و از عذاب سخت روز قیامت که شما را در پیش است می‌ترساند
باز بگو انچه من از شما مزد رسالت خواستم ان هم برای شما باشد یعنی هرگز مزدی از شما نخواسته و نمی‌خواهم و شاید معنی این باشد که مودت و حب ذوی القربی که از شما مزد رسالت خواستم ان هم برای ثواب و سعادت خود شماست تنها پاداش رسالت من بر خداست و بس و او بر هر چیز دانا و گواه است
باز بگو خدای من حق را به وحی بر من القا می‌فرماید و او به اسرار عوالم غیب اگاه است
باز بگو کتاب و رسول و یا شمشیر حق امد و دیگر باطل در اول و اخر در دنیا و اخرت محو و نابود است
باز بگو اگر من به عقیده شما گمراه شده‌ام زیانش بر من است نه بر شما و اگر هدایت یافته‌ام ان به وحی خدای من به من است نه به هوش و تدبیر من که خدا البته دعای بندگان را شنوا و به قلوب خلق نزدیک است
و اگر تو سختی حال مجرمان را مشاهده کنی هنگامی که ترسان و هراسانند در ان حال هیچ از عذاب و قهر الهی فوت نشوند و از مکان نزدیکی دستگیر شوند
و کافران در ان حال که عذاب دوزخ را به چشم ببینند پشیمان شده و گویند ما به حق ایمان اوردیم و با این همه دوری از مقام ایمان کجا بدان مقام در قیامت نائل توانند شد
در صورتی که انها پیش از این به حق کافر بودند و از جایی دور از مقام علم و یقین نسبت ناروا ی جنون و سحر و کذب به رسول حق می‌دادند
و امروز میان انها و ارزوهایشان که به دنیا بر گردند یا توبه و ایمانشان را بپذیرند تا از عذاب رهایی یابند به کلی دوری و مباینت افکندند چنان که به امثال انها از امم گذشته که انها هم در شک و ریب بودند نیز چنین کردند