هر چه در اسمانها و زمین است همه به تسبیح و ستایش خدا که پادشاهی منزه و پاک و مقتدر و حکیم است مشغولند
اوست خدایی که میان عرب امی یعنی قومی که خواندن و نوشتن نمی‌دانستند پیغمبری بزرگوار از همان مردم برانگیخت که بر انان ایات وحی خدا تلاوت می‌کند و انها را از لوث جهل و اخلاق زشت پاک می‌سازد و شریعت و احکام کتاب سماوی و حکمت الهی می‌اموزد و همانا پیش از این همه در ورطه جهالت و گمراهی اشکار بودند
و نیز قوم دیگری از انان را که به روایت از پیغمبر مراد عجمند که هنوز به عرب در اسلام ملحق نشده‌اند هدایت فرماید که او خدای مقتدر و همه کارش به حکمت و مصلحت است
این رسالت و نزول قران فضل و کرامت خداست که به هر که بخواهد می‌دهد و خدا را فضل و رحمت نامنتهاست
وصف حال انان که علم تورات بر انان نهاده شد و بدان مکلف شدند ولی ان را حمل نکردند و خلاف ان عمل نمودند در مثل به حماری ماند که بار کتابها بر پشت کشد و از ان هیچ نفهمد و بهره نبرد اری مثل قومی که حالشان این است که ایات خدا را تکذیب کردند بسیار بد است و خدا هرگز ستمکاران را به راه سعادت رهبری نخواهد کرد
بگو ای جماعت یهود اگر پندارید که شما به حقیقت دوستداران خدایید نه مردم دیگر پس تمنای مرگ کنید اگر راست می‌گویید
و حال انکه در اثر ان کردار بد که به دست خود برای اخرت خویش پیش فرستاده‌اند ابدا ارزوی مرگ نخواهند کرد بلکه از مرگ سخت ترسان و هراسانند و خدا به کردار ستمکاران داناست
بگو عاقبت مرگی که از ان می‌گریزید شما را البته ملاقات خواهد کرد و پس از مرگ به سوی خدایی که دانای پیدا و پنهان است بازگردانیده می‌شوید و او شما را به انچه می‌کرده‌اید اگاه می‌سازد
ای کسانی که ایمان اورده‌اید هر گاه شما را برای نماز روز جمعه بخوانند فی الحال به ذکر خدا بشتابید و کسب و تجارت رها کنید که این اگر بدانید برای شما بهتر خواهد بود
پس ان‌گاه که نماز پایان یافت بعد از ظهر جمعه باز در پی کسب و کار خود رفته و روی زمین منتشر شوید و از فضل و کرم خدا روزی طلبید و یاد خدا بسیار کنید تا مگر رستگار و سعادتمند گردید
و این مردم سست ایمان چون تجارتی یا لهو و بازیچه‌ای ببینند بدان شتابند و تو را در نماز تنها گذارند بگو که انچه نزد خداست یعنی ثواب اخرت و بهشت ابد بسیار برای شما از لهو و لعب و تجارت های دنیا بهتر است و خدا بهترین روزی‌دهنده است در شان نزول ایه جابر روایت کرد که قومی با رسول صلی الله علیه و اله و سلم نماز جمعه می‌خواندند اواز طبل کاروان تجارت شنیدند همه از پی تجارت و صدای لهو طبل رفتند جز هشت یا دوازده تن رسول صلی الله علیه و اله و سلم فرمود اگر این عده هم می‌رفتند عذاب خدا بر امت نازل می‌شد