قسم به طور سینا
قسم به کتاب مسطور قران
که در صحیفه‌ای گشوده فرستاد
قسم به بیت المعمور کعبه اهل زمین یا مسجد ملایک اسمان
قسم به طاق بلند اسمان
قسم به دریای اتش فروزان که خدا روز قیامت دریا را اتش سازد و بر دوزخیان فرو ریزد
قسم به این امور که البته عذاب خدای تو واقع خواهد شد
هیچ کس دافع ان نخواهد بود
روزی که اسمان سخت جنبش کند
و کوهها تند به گردش اید
در ان روز سخت وای بر انان که وعده حق و کتاب و رسول او را تکذیب کردند
انان که به بازیچه دنیا فرو شدند
ان روز انها را سخت به اتش دوزخ برانند
این همان اتشی است که تکذیب ان می‌کردید
ایا این اتش دوزخ هم به نظرتان سحر است یا انکه هنوز چشم بصیرت باز نمی‌کنید
باری به دوزخ در شوید که صبر و بی‌صبری به حالتان یکسان است و بس انچه کردید امروز همان را جزا یابید
متقیان هم در باغهای بهشت پر نعمتند
انان به نعمتی که خدایشان نصیبشان فرموده دلشادند و خدایشان از عذاب دوزخ محفوظشان داشته است
بخورید و بیاشامید شما را گوارا باد به پاداش اعمال نیکی که انجام می‌دادید
در حالی که نزدیک هم بر تختها ی عزت تکیه زده‌اند و ما حور العین را همجفت انان گردانیده‌ایم
و انان که ایمان اوردند و فرزندانشان هم در ایمان پیرو ایشان شدند ما ان فرزندان را به انها برسانیم و از پاداش عمل انان هیچ نکاهیم هر نفسی در گرو عملی است که اندوخته است
و بر ان بهشتیان از هر نوع میوه و گوشت‌های لذیذ که مایل باشند فراوان بیفزاییم
انها در بهشت جام شراب گوارا را چنان سریع از دست هم بگیرند که گویی منازعه می‌کنند در صورتی که انجا کار لغو و باطل و نزاع و خلاف و بزهکاری هیچ نیست
و پسرانی مانند لولو مکنون گردشان بر انجام خدمت می‌گردند
و انها با هم به صحبت رو کرده و از سرگذشت یکدیگر پرسش کنند
و با هم گویند ما از پیش میان اهل و قبیله خود خداترس بودیم
خدا هم بر ما منت نهاد و ما را از عذاب سموم دوزخ محفوظ داشت
زیرا ما از این پیش خدا را به حقیقت پرستش می‌کردیم که او خود بر بندگانش بسیار نیکخواه و مهربان است
پس ای رسول ما خلق را متذکر ساز که به نعمت پروردگارت از جنون و کهانت هیچ در تو نیست
بلکه کافران نادان گویند محمد شاعری است ماهر و ما حادثه مرگ او را انتظار داریم
بگو شما به انتظار مرگ من باشید که من هم از منتظران مرگ و هلاک شما هستم
ایا زیرکی و خیالات باطلشان بر این وا می‌دارد که تکذیب تو کنند یا از جهل و کبر و نخوت خود قومی سرکش و نافرمانند
بلکه می‌گویند او قران را از پیش خود فرابافته است چنین نیست بلکه انها ایمان نمی‌اورند
پس اگر راست می‌گویند انها هم کلامی مانند قران بیاورند
ایا این خلق بدون خالق از نیستی صرف به وجود امدند یا خویشتن را خود خلق کردند
یا انکه اسمانها و زمین را این مردم افریدند نه بلکه به یقین خدا را نشناختند
ایا گنجهای رحمت پروردگارت نزد انهاست یا هیچ قدرت و سلطنتی دارند
یا نردبامی دارند که به اسمان بر شوند و سخن وحی فرشتگان بشنوند اگر چنین است شنونده‌شان حجت روشن بیاورد
ایا خدا را دختران و شما را پسران خواهد بود که ملایک را دختران خدا دانید
ایا تو ای رسول از انها اجر رسالت خواهی که زیر بار سنگین غرامت بمانند
ایا علم غیب با انهاست که از ان عالم خبری نگارند
یا که می‌خواهند با تو مکر و تزویری اندیشند کافران خود به مکر و انتقام حق گرفتارند
ایا بر انها خدایی جز خدای یکتا هست که خدا از هر چه شرک و شریک او گیرند پاک و منزه است
این کافران اگر هم سقوط قطعه‌ای از اسمان را به چشم ببینند باز خواهند گفت این پاره ابری متراکم است
اینان را به جهل خود رها کن تا به روز سختشان که ان روز یکسر بیهوش و هلاک می‌شوند عاقبت برسند
ان روزی که مکر و تدبیرشان هیچ به کارشان نیاید و هیچ کس یاریشان نکند
و برای ستمکاران عالم در دنیا عذابی پیش از ان جهنم قیامت خواهد بود ولیکن اکثرشان نمی‌دانند
باری بر حکم خدا صبر کن که تو منظور نظر مایی و چون برخیزی به نماز یا هر کاری به ستایش خدای خود تسبیح گوی
و از شبانگاه هم پاره‌ای به تسبیح خدا پرداز و هنگام فرو رفتن ستارگان هم به نماز صبح تسبیح خدا گوی