این کتاب عظیم الشان قران از جانب خدای مقتدر حکیم نازل گردیده است
ما این کتاب را بر تو به حق فرستادیم پس به شکرانه این نعمت بزرگ خدای را پرستش کن در حالی که دین را برای او خالص گردانیده باشی و دل از غیر حق بگردانی
اگاه باشید که دین خالص بی هیچ شرک و ریا برای خداست و انان که غیر خدا را چون بتان و فرعونان به دوستی و پرستش برگرفتند گفتند ما ان بتان را نمی‌پرستیم مگر برای اینکه ما را به درگاه خدا نیک مقرب گردانند خدا البته این عذر نپذیرد و میان انها در انچه اختلاف می‌کنند حکم خواهد کرد که خدا هرگز ان کس را که بسیار دروغگو و کافر نعمت است هدایت نخواهد کرد
اگر خدا می‌خواست فرزندی اختیار کند همانا هر که را از مخلوقاتش خواستی بر می‌گزید و لیکن این نقص است و او از هر گونه نقص و الایش پاک و منزه است او خدای فرد قهار بی‌مانند است
اسمانها و زمین را به حق و راستی و برای حکمت و غرض ثابتی ایجاد کرد شب را بر روز و روز را بر شب بپوشاند و خورشید و ماه را مسخر کرده هر یک بر مدار خود به وقت معین گردش می‌کنند اگه باشید که او خدای مقتدر مطلق و بسیار امرزنده است
او شما را از یک تن ادم افرید پس از ان جفت او حوا را قرار داد و برای استفاده شما هشت قسم از چهارپایان ایجاد کرد و شما را در باطن رحم مادران در سه تاریکی مشیمه و رحم و بطن با تحولات گوناگون بدین خلقت زیبا می‌افریند این خداست پروردگار شما که سلطان ملک وجود اوست هیچ خدایی جز او نیست پس ای مشرکان نادان از درگاه او به کجا می‌برندتان
اگر همه کافر شوید خدا از طاعت همه شما البته بی‌نیاز است و کفر و شرک را بر بندگانش نمی‌پسندد و اگر طاعت و شکرش به جای ارید از شما ان پسند اوست و بدانید که در قیامت هرگز بار گناه کسی را دیگری به دوش نخواهد گرفت و پس از این زندگانی دنیای فانی باز گشت همه شما به سوی خداست و او شما را به هر چه می‌کرده‌اید اگاه می‌سازد که او از اسرار دلهای خلق به خوبی اگاه است
و بی چاره انسان را هر گاه فقر و مصیبت و رنجی پیش اید در ان حال به دعا و توبه و انابه به درگاه خدای خود رود و چون نعمت و ثروتی از سوی خود به او عطا کند خدایی را که از این پیش می‌خواند به کلی فراموش سازد و برای خدای یکتا شریک و همتاهایی قرار دهد تا خلق را از راه خدا گمراه سازد بگو ای نگون بخت اندکی به کفر و عصیان لذت و اسایش جو که عاقبت از اهل اتش دوزخ خواهی بود
ایا ان کس که شب و روز به کفر و عصیان مشغول است بهتر است یا ان کس که ساعات شب را به طاعت خدا به سجود و قیام پردازد و از عذاب اخرت ترسان و به رحمت الهی امیدوار است بگو ایا انان که اهل علم و دانشند با مردم جاهل نادان یکسانند منحصرا خردمندان متذکر این مطلبند
ای رسول ما از قول من به امت بگو ای بندگان من که ایمان اورده‌اید خدا ترس و پرهیزکار باشید که انان که متقی و نیکوکارند علاوه بر اخرت در دنیا هم نصیبشان نیکویی و خوشی است و زمین خدا بسیار پهناور است اگر در مکانی ایمان و حفظ تقوا مشکل شد به شهر و دیاری دیگر روید و به راه دین صبر پیشه کنید که البته صابران به حد کامل و بدون حساب پاداش داده خواهند شد
بگو که من خود مامورم که تنها خدا را پرستش کنم و دین را برای او خالص گردانم و هرگز شرک نیاورم
و باز مامورم که در اسلام و در تسلیم امر خدا مقام اولیت را دارا باشم
باز بگو که من اگر خدای خود را نافرمانی کنم البته از عذاب روز بزرگ قیامت می‌ترسم
باز بگو من خدای یکتا را می‌پرستم و دینم را خاص و خالص برای او می‌گردانم و غیر او را باطل محض می‌دانم
شما هم هر که را می‌خواهید جز خدا بپرستید که از غیر خدا جز زیان نمی‌بینید بگو که زیانکاران انان هستند که خود و اهل بیت خود را از کفر و عصیان در قیامت به خسران جاودان در افکنند اگاه باشید که این همان زیان است که در قیامت بر همه اشکار است
بر انها از بالا و زیر سایبان اتش دوزخ است ان اتشی است که خدا از ان بندگان خود را می‌ترساند که ای بندگان من از اتش قهر من بترسید
و انان که از پرستش طاغوت دوری جستند و به درگاه خدا با توبه و انابه باز گشتند انها را بشارت و مژده رحمت است ای رسول تو هم بندگان مرا به لطف و رحمت من بشارت ار
ان بندگانی که سخن بشنوند و به نیکوتر ان عمل کنند انان هستند که خدا انها را به لطف خاص خود هدایت فرموده و هم انان به حقیقت خردمندان عالمند
ایا کسی که وعده عذاب خدا بر او محقق و حتمی و به دوزخ قهر و شقاوت معذب است تو به پند و نصیحت می‌توانی از ان اتش قهرش برهانی
لیکن انان که متقی و خدا ترس شدند برای انها در بهشت رضوان و باغ فردوس جاویدان کاخ و عمارتها بالای یکدیگر بنا شده است که در جلو ان عمارات نهرهای اب جاری است این بهشت ابد وعده خداست که خدا هرگز وعده خود را خلاف نخواهد کرد
ایا نشانه لطف‌های خدا را در دنیا نمی‌بینی که خدا از اسمان اب باران نازل گردانید و ان را در روی زمین در نهرها و جویها روان ساخت ان گاه انواع نباتات گوناگون بدان برویاند باز از سبزی و خرمی رو به خزان ارد و نخست بنگری که زرد شود و ان گاه خدا چوب و علف خشکش گرداند همانا در ان صاحبان عقل را تذکر قدرت و رحمت الهی است
ایا ان کس را که خدا برای اسلام شرح صدر و فکر روشن عطا فرمود که وی به نور الهی روشن است چنین کس با مردم کافر بی نور تاریک دل یکسان است پس وای بر انان که از قساوت و شقاوت دلهاشان از یاد خدا فارغ است اینان هستند که دانسته به ضلالت و گمراهیند
خدا قران را فرستاد که بهترین حدیث و نیکوترین سخن اسمانی خدا است کتابی که ایاتش همه در کمال فصاحت و اعجاز با هم مشابه است و در ان ثنای خدا و خاصان خدا مکرر می‌شود که از تلاوت ایات قهر ان خدا ترسان را لرزه بر اندام افتد و با ایات رحمت باز ارام و سکونت یابند و دلهایشان به ذکر خدا مشغول گردد این کتاب همان رحمت و هدایت خداست که هر که را خواهد به ان رهبری فرماید و هر کس را خدا به گمراهیش واگذارد دیگر هیچ هدایت کننده‌ای نخواهد داشت
ایا ان کس که روز قیامت برای پرهیز از سختی عذاب دوزخ ناچار است که رخسارش را مقابل اتش سپر گرداند مانند کسی است که از ان عذاب ایمن و اسوده است و ان روز به ظالمان خطاب شود که اینک کیفر ستمهایی که می‌کردید بچشید
انان که پیش از این امت بودند نیز پیغمبران خود را تکذیب کردند پس از جایی که پی نمی‌بردند عذاب قهر حق بر انها فرود امد
پس خدا عذاب ذلت و خواری را در زندگانی دنیا به انها چشانید در صورتی که عذاب اخرت انها اگر بدانند بسیار سخت‌تر است
و ما در این قران برای هدایت مردم هر گونه مثلهای روشن اوردیم باشد که خلق متذکر حقایق ان شوند
همان قران عربی فصیح که در ان هیچ ناراستی و حکم ناصواب نیست باشد که مردم از ان پند گرفته و پرهیزگار شوند
خدا برای کفر و ایمان مثلی زده بیاموزید ایا شخصی که اربابانی متعدد دارد همه مخالف یکدیگر و هر کدام او را به کاری پر رنج و زحمت می‌گمارند با ان شخصی که تسلیم امر یک نفر است که به او مهربان است و هیچ تکلیف سختی نمی‌کند حال این دو شخص یکسان است خدا را سپاس که حالشان هرگز یکسان نیست لیکن اکثر این مردم درک این حقیقت نمی‌کنند
ای رسول عزیز ما شخص تو و این خلق البته به مرگ از دار دنیا خواهید رفت
ان گاه روز قیامت همه در پیشگاه عدل پروردگار خویش با یکدیگر ستیزه و دادخواهی می‌کنید
پس در ان روز از ان کسی که بر خدا دروغ بسته و وعده صدق رسولان خدا را که به او رسیده تکذیب کرده هیچ کس ستمکارتر هست ایا منزلگاه کافران در اتش دوزخ نیست
و ان کس که وعده صدق را اورد و ان کس که ان را تصدیق کرد و به خدا و قیامت ایمان اورد هم انها به حقیقت اهل تقوا هستند
برای ان بندگان نزد خدایشان از هر نعمتی که بخواهند مهیاست که این پاداش نیکو کاران عالم است
تا خدا زشت‌ترین گناهانشان را مستور و محو گرداند و بسی بهتر از این اعمال نیکشان به انها پاداش عطا کند
ایا خدای مهربان برای بنده‌اش کافی نیست و مردم مشرک تو را از قدرت غیر خدا می‌ترسانند و هر که را خدا به گمراهی خود واگذارد دیگر او را هیچ راهنمایی نخواهد بود
و هر کس را خدا هدایت کند دیگر احدی او را گمراه نتواند کرد ایا خدا مقتدر و غالب بر تمام قوای عالم و منتقم از همه ستمکاران جهان نیست
و اگر از این مشرکان بپرسی که زمین و اسمانها را که افریده است البته جواب دهند خدا افریده پس به انها بگو چه تصور می‌کنید ایا همه بتهایی که جز خدا می‌خوانید اگر خدا بخواهد مرا رنجی رسد ان بتان می‌توانند ان را رفع کنند یا اگر خدا بخواهد مرا به رحمتی رساند بتان می‌توانند ان رحمت را از من باز دارند بگو خدا مرا کافی است که متوکلان عالم بر او توکل می‌کنند
باز بگو ای قوم شما را انچه میسر است و در خور جهل و گمراهی شماست عمل کنید من هم انچه روا دانم عمل می‌کنم و به زودی معلوم شما گردد
که عذاب با ذلت و خواری که را فرا رسد و الام همیشگی دوزخ بر که فرود اید
ای رسول این کتاب الهی را ما به حق برای هدایت خلق بر تو فرستادیم اینک هر که هدایت یافت نفع ان و هر که به گمراهی شتافت زیان ان بر شخص اوست و تو پس از تبلیغ رسالت و اتمام حجت دیگر وکیل خلق و نگهبان امت از قهر حق نخواهی بود
خداست ان که وقت مرگ ارواح خلق را می‌گیرد و ان کس را که هنوز مرگش فرا نرسیده نیز در حال خواب روحش را قبض می‌کند سپس ان را که حکم به مرگش کرده جانش را نگاه می‌دارد و ان را که نکرده به بدنش می‌فرستد تا وقت معین مرگ در این کار نیز ادله‌ای از قدرت الهی برای متفکران پدیدار است
بلکه این مردم کافر مشرک خدا را وا گذارده و بتهایی بی اثر را شفیعان خود بر گرفتند بگو اگر چه این بتان کمتر چیزی در جهان مالک نباشند و عقل و ادراکی هیچ نداشته باشند باز شفیع شما توانند شد
بگو شفاعت همه خلقان با خداست که سلطان ملک اسمانها و زمین و است و پس از مرگ و فنا بازگشت همه شما به سوی اوست
و چون نزد مردم بی‌ایمان به اخرت خدا را به یکتایی یاد کنند انها از ذکر حق سخت ملول و دلتنگ می‌شوند و هرگاه ذکر غیر خدا از بتها و امور مادی کنند خرم و دلشاد می‌گردند
بگو پروردگارا ای خالق اسمانها و زمین ای دانای عالم پیدا و پنهان تو خود میان بندگان در انچه خلاف و نزاع برانگیزند حکم خواهی کرد
و اگر مردم ستمکار و ظالم هر انچه در زمین است دو برابر دارا باشند البته خواهند که برای نجات خود از سختی عذاب قیامت همه را فدا کنند و البته ان روز از قهر خدا عذابی که گمان نمی‌بردند بر انان پدید اید
و ان در نتیجه زشتی و بدکاریهاشان ظاهر شود و عذاب قیامت که با انکار و استهزا تلقی می‌کردند بر انان احاطه کند
اری ادمی ناسپاس چون رنج و دردی به او رسد ما را به دعا می‌خواند و باز چون ان رنج و عذاب را برداشتیم و نعمت و دولت به او دادیم گوید این نعمت دانسته و به استحقاق نصیب من گردید چنین نیست بلکه ان امتحان وی است و لیکن اکثر مردم اگه نیستند
پیشینیان هم چنین می‌گفتند که ما مال و دولت را به تدبیر و لیاقت خود یافتیم اما خطا گفتند که وقت مرگ و هلاک مال و دولتی که اندوختند هیچ به فریادشان نرسید
و کیفر زشتی و بدکاریها که برای کسب مال انجام دادند به انها رسید و ستمکاران از این مردم نیز به زودی کیفر کردار بدشان را خواهند یافت و هرگز از قهر و قدرت خدا رهایی نمی‌یابند
ایا مردم ندانستند که خدا البته هر که را خواهد روزی وسیع دهد و هر که را خواهد تنگ روزی سازد در این اختلاف روزی خلق هم ادله‌ای از قدرت الهی برای اهل ایمان پدیدار است
ای رسول رحمت بدان بندگانم که به عصیان اسراف بر نفس خود کردند بگو هرگز از رحمت نامنتهای خدا نا امید مباشید البته خدا همه گناهان را چون توبه کنید خواهد بخشید که او خدایی بسیار امرزنده و مهربان است
و به درگاه خدای خود به توبه و انابه باز گردید و تسلیم امر او شوید پیش از انکه عذاب به شما فرا رسد و هیچ نصرت و نجاتی نیابید
و بهترین دستور کتابی را که بر شما از جانب خدایتان نازل شده است پیروی کنید پیش از انکه عذاب قهر خدا به کیفر گناهان بر شما ناگهان فرود اید و شما اگاه نباشید
تا مبادا کسی فریاد واحسرتا بر ارد و گوید ای وای بر من که جانب امر خدا را فرو گذاشتم و وعده‌های خدا را مسخره و استهزا نمودم
یا انکه از فرط پشیمانی در پی ارزوی محال اید و گوید افسوس اگر خدا مرا به لطف خاص هدایت فرمودی من نیز از اهل تقوا بودم
یا انکه چون عذاب خدا را به چشم مشاهده کند گوید ای فریاد کاش بار دیگر به دنیا باز می‌گشتم تا از نیکوکاران می‌شدم
اری ای بدبخت ایات کتاب من که محققا برای هدایت تو امد تو ان را تکذیب کردی و راه تکبر و سرکشی پیش گرفتی و از زمره کافران بد کیش گردیدی
و روز قیامت کسانی را که بر خدا دروغ بستند بنگری که همه رویشان سیاه شده است رسوای خدا و خلق گردیدند ایا متکبران را نه منزل در دوزخ است
و خدا اهل تقوا را به موجبات رستگاری و اعمال صالح از عذاب نجات خواهد داد که هیچ رنج و المی به انها نرسد و هرگز غم و اندوهی بر دلشان راه نیابد
خدا افریننده هر چیز است و بر هر چیز هم او نگهبان است
کلیدهای خزائن اسمانها و زمین او راست و انان که به ایات خدا کافر شدند هم انان زیانکاران عالمند
ای رسول به مشرکان بگو ای مردم نادان مرا امر می‌کنید که غیر خدا را پرستش کنم
هنوز مشرکان جاهل از تو موحد کامل طمع شرک دارند و حال انکه به تو و به رسولان پیش از تو چنین وحی شده که اگر به خدا شرک اوری عملت محو و نابود می‌گردد و سخت از زیانکاران خواهی گردید
بلکه تنها خدا را پرستش کن و از شکر گزاران نعمت الهی باش
و انان که غیر خدا را طلبیدند خدا را چنان که شاید به عظمت نشناختند و اوست که روز قیامت زمین در قبضه قدرت او و اسمانها در پیچیده به دست سلطنت اوست ان ذات پاک یکتا منزه و متعالی از شرک مشرکان بلکه از فکر موحدان است
و صیحه‌ای در صور اسرافیل بدمند تا جز ان که خدا بقای او خواسته دیگر هر که در اسمانها و زمین است همه یکسر مدهوش مرگ شوند ان گاه صیحه دیگری در ان دمیده شود که ناگاه خلایق همه از خواب مرگ بر خیزند و نظاره واقعه محشر کنند
و زمین محشر به نور پروردگار خود روشن گردد و نامه اعمال خلق در پیشگاه عدل حق نهاده شود و انبیا و شهدا بر گواهی احضار شوند و میان خلق به حق حکم شود و به هیچ کس ابدا ظلمی نخواهد شد
و هر کس به پاداش عملش تمام برسد و خدا از هر کس به افعال خلق اگاه‌تر است
و انان را که کافر شدند فوج فوج به جانب دوزخ رانند تا چون انجا رسند درهای جهنم به رویشان بگشایند و خازنان دوزخ به انها گویند مگر پیغمبرانی از خودتان برای هدایت شما نیامدند و ایات الهی را برایتان تلاوت نکردند و شما را از ملاقات این روز سخت نترسانیدند جواب دهند بلی و لیکن افسوس که ما پند نگرفتیم و به کفر و عصیان خود را مستحق عذاب حرمان کردیم و وعده عذاب بر کافران محقق و حتمی گردید
ان گاه به ان کافران خطاب شود اینک از هر در به دوزخ داخل شوید و در ان عذاب جاودان بمانید که متکبران را دوزخ بسیار بد منزلگاهی است
و متقیان خدا ترس را فوج فوج به سوی بهشت برند تا چون بدانجا رسند و همه درهای بهشت به رویشان به احترام بگشایند و خازنان بهشتی به تهنیت گویند سلام بر شما باد خوشا به حال شما که چه خوش عیش ابدی نصیب شما گردید حالی در این بهشت ابد در ایید و جاودان متنعم باشید
مومنان به بهشت در ایند و گویند ستایش خدای را که وعده لطف و رحمتش را بر ما محقق فرمود و ما را وارث همه سرزمین بهشت گردانید که هر جای ان بخواهیم منزل گزینیم بلی ان روز پاداش نیکوکاران بسیار نیکو خواهد بود
و در ان روز فرشتگان رحمت را مشاهده کنی که گرداگرد عرش با عظمت الهی در امده و به تسبیح و ستایش خدایشان مشغولند و میان اهل بهشت و دوزخ به حق حکم شود و همه زبان به حمد خدا گشایند و گویند سپاس و ستایش خاص خدای یکتا پروردگار جهانیان است