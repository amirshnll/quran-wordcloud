کهیعص این حروف رموز و اسراری است در میان خدا و رسول صلی الله علیه و اله و سلم
در این ایات پروردگار تو از رحمتش بر بنده خاص خود زکریا سخن می‌گوید
یاد کن حکایت او را وقتی که خدای خود را پنهانی و از صمیم قلب ندا کرد
عرض کرد که پروردگارا استخوان من سست گشت و فروغ پیری بر سرم بتافت و با وجود این من از دعا به درگاه کرم تو خود را هرگز محروم ندانسته‌ام
و من از این وارثان کنونی که پسر عموهای من هستند برای پس از خود بیمناکم مبادا که پس از من در مال و مقامم خلف صالح نباشند و راه باطل پویند و زوجه من هم نازا و عقیم است تو از لطف خاص خود فرزندی به من عطا فرما
که او وارث من و همه ال یعقوب باشد و تو ای خدا او را وارثی پسندیده و صالح مقرر فرما
ای زکریا همانا تو را به فرزندی که نامش یحیی است و از این پیش همنام و همانندش در تقوا نیافریدیم بشارت می‌دهیم
زکریا از فرط شوق و شگفتی و برای حصول اطمینان عرض کرد الها مرا از کجا پسری تواند بود در صورتی که زوجه من نازاست و من هم از شدت پیری خشک و فرتوت شده‌ام
فرشته‌ای از زبان خدا گفت چنین خواهد شد پروردگارت گوید این کار برای من بسیار اسان است و منم که تو را پس از هیچ و معدوم صرف بودن نعمت وجود بخشیدم
زکریا باز عرضه داشت بارالها برای من نشانه و حجتی بر این بشارت قرار ده خدا فرمود بدین نشان که تا سه شبانه‌روز با مردم تکلم نکنی و بر سخن قادر نباشی با انکه تندرست هستی
پس زکریا در حالی که از محراب عبادت بر قومش بیرون امد به انان اشاره کرد که صبح و شام به تسبیح و نماز قیام کنید
چون زکریا ذکر تسبیح و نماز کرد ما به او یحیی را عطا کردیم و چون سه ساله شد به وی خطاب کردیم که ای یحیی تو کتاب اسمانی ما را به قوت نبوت فراگیر و به او در همان سن کودکی مقام نبوت بخشیدیم
و نیز او را به لطف خاص خود رحمت و مهربانی و پاکی و پارسایی دادیم و او طریق تقوا پیش گرفت
و هم در حق پدر و مادر خود بسیار نیکوکار بود و هرگز به احدی ستم نکرد و معصیت خدا را مرتکب نگردید
و سلام حق بر او باد در روز ولادتش و روز وفاتش و روزی که زنده برانگیخته خواهد شد
و یاد کن در کتاب خود احوال مریم را ان‌گاه که از اهل خانه خویش کنار گرفته به مکانی به مشرق بیت المقدس برای عبادت روی اورد
و ان‌گاه که از همه خویشانش به کنج تنهایی محتجب و پنهان گردید ما روح خود را روح القدس که فرشته اعظم است بر او فرستادیم و او در صورت بشری زیبا و راست اندام بر او ظاهر شد
مریم گفت من از تو پناه به خدای رحمان می‌برم اگر مرد پرهیزکاری هستی
گفت من فرستاده خدای توام امده‌ام تا تو را پسری بخشم بسیار پاکیزه و پاک سیرت
مریم گفت از کجا مرا پسری تواند بود در صورتی که دست بشری به من نرسیده و کار ناشایسته‌ای هم نکرده‌ام
گفت این چنین کار البته خواهد شد خدایت فرموده که بسیار بر من اسان است تا قدرت ما را بر ان دریابی و تا این پسر را ایت بزرگ و رحمت واسع خود برای خلق گردانیم و قضای الهی بر این کار رفته است
پس مریم به مشاهده جبرئیل در گریبانش نسیم اهتزازی یافت و به ان پسر بار برداشت و برای انکه از سرزنش قوم جاهل برکنار باشد با ان به مکانی دور خلوت گزید
ان‌گاه درد زاییدن او را به کنار درخت خرمایی کشانید و از شدت حزن و اندوه با خود گفت ای کاش من از این پیش مرده بودم و از صفحه عالم به کلی نامم فراموش شده بود
پس از زیر ان درخت روح القدس یا فرزندش عیسی او را ندا کرد که غمگین مباش که خدای تو از زیر قدم تو چشمه ابی جاری کرد
شاخ درخت را به سوی خود حرکت ده تا از ان بر تو رطب تازه فرو ریزد
پس از این رطب تناول کن و از این چشمه اب بیاشام و چشم خود به عیسی روشن دار و هر کس از جنس بشر را که ببینی به اشاره با او بگو برای خدای رحمن نذر روزه سکوت کرده‌ام و امروز با هیچ انسانی سخن نخواهم گفت
ان‌گاه کودک را برداشته نزد قوم خود اورد گفتند ای مریم عجب کاری منکر و شگفت‌اور کردی
ای خواهر هارون تو را نه پدری ناصالح بود و نه مادری بدکار پس تو دختر بکر از کجا فرزند یافتی
مریم به اشاره حواله به طفل کرد انها گفتند ما چگونه با طفل گهواره‌ای سخن گوییم
ان طفل به امر خدا به زبان امد و گفت همانا من بنده خاص خدایم که مرا کتاب اسمانی و شرف نبوت عطا فرمود
و مرا هر کجا که باشم مایه برکت و رحمت گردانید و تا زنده‌ام به عبادت نماز و زکات سفارش کرد
و مرا نیکوکار به مادرم ساخت و مرا ستمکار و شقی نگردانید
و سلام حق بر من است روزی که به دنیا امدم و روزی که از جهان بروم و روزی که برای زندگانی ابدی باز زنده برانگیخته شوم
این است قضیه عیسی بن مریم که مردم در امر خلقتش شک و ریب دارند اکنون به سخن حق و صواب حقیقت حالش بیان گردید
خدا را هرگز نشاید که فرزندی اتخاذ کند که وی منزه از ان است او قادری است که چون حکم نافذش به ایجاد چیزی تعلق گیرد همین که گوید موجود باش بی‌درنگ ان چیز موجود می‌شود
خدای یکتا پروردگار من و شماست او را پرستید که راه راست همین راه خداپرستی است
ان‌گاه طوایف مردم یعنی نصاری در میان خود درباره مسیح پسر مریم اختلاف کردند برخی او را از کفر و جهل خدا دانستند و برخی پسر خدا و برخی پسر یوسف نجارش خواندند پس وای بر این مردم کافر از حضور در ان روز بزرگ قیامت
روز محشر که خلق به سوی ما بازایند چقدر شنوا و بینا شوند ولی امروز که باید حقیقت را بشنوند و ببینند مردم ستمکار همه به گمراهی و ضلالت اشکار فرو رفته‌اند
و ای رسول ما امت را از روز غم و حسرت یعنی روز مرگ و قیامت بترسان که ان روز دیگر کارشان گذشته است و انها سخت از ان روز غافلند و به ان ایمان نمی‌اورند
تنها ماییم که پس از فنای خلق و انتقالشان به عالم اخرت زمین و اهلش را وارث می‌شویم و همه به سوی ما بازگردانده خواهند شد
و یاد کن در کتاب خود شرح حال ابراهیم را که او شخص بسیار راستگو و پیغمبری بزرگ بود
هنگامی که با پدر خود یعنی عموی خویش ازر گفت ای پدر چرا بتی جماد را که چشم و گوش و حس و هوشی ندارد و هیچ رفع حاجتی از تو نتواند کرد پرستش می‌کنی
ای پدر مرا از وحی خدا علمی اموختند که تو را ان علم نیاموخته‌اند پس تو مرا پیروی کن تا به راه راستت هدایت کنم
ای پدر هرگز شیطان را نپرست که شیطان سخت با خدای رحمان مخالفت و عصیان کرد
ای پدر از ان سخت می‌ترسم که از خدای مهربان بر تو قهر و عذاب رسد و به دوزخ با شیطان یار و یاور باشی
گفت ای ابراهیم تو مگر از خدایان من روگردان و بی‌عقیده شدی چنانچه دست از مخالفت بتان برنداری بی‌گمان تو را سنگسار کنم و گرنه سالها از من به دور باش
باز ابراهیم گفت سلامت باشی من از خدای خود برای تو امرزش خواهم خواست که او بسیار در حق من مهربان است
من از شما و بتانی که به جای خدا می‌پرستید دوری کرده و خدای یکتایم را می‌خوانم و امیدوارم که چون او را بخوانم از درگاه لطفش محروم نمانم و مرا از شر مشرکان حفظ کند
و چون ابراهیم از ان قوم و بتانی که به جای خدا می‌پرستیدند دوری گزید ما هم به لطف و رحمت خود به او اسحاق و فرزند او یعقوب را عطا کردیم و به همه شرف نبوت بخشیدیم
و انها را از رحمت خود بهره‌مند ساختیم و بر زبان عالمی اوازه نکونامی‌شان را بلند گردانیدیم
و یاد کن در کتاب خود شرح حال موسی را که او بنده‌ای برگزیده و رسولی بزرگ و مبعوث به پیمبری بود
و ما او را از جانب راست وادی مقدس طور ندا کردیم و به مقام قرب خود برای استماع کلام خویش برگزیدیم
و از لطف و مرحمتی که داشتیم برادرش هارون پیامبر را نیز برای مشارکت و مساعدت او به او عطا کردیم
و یاد کن در کتاب خود شرح حال اسماعیل را که بسیار در وعده صادق و رسول و پیغمبری بزرگوار بود
و همیشه اهل بیت خود را به ادای نماز و زکات امر می‌کرد و او نزد خدایش بنده‌ای پسندیده بود
و یاد کن در کتاب خود احوال ادریس را که او شخصی بسیار راستگو و پیغمبری عظیم الشان بود
و مقام او را بلند و مرتبه‌اش را رفیع گردانیدیم
اینان که از زکریا تا ادریس اوصافشان یاد شد همان رسولانی هستند که خدا از میان همه اولاد ادم و اولاد انان که با نوح در کشتی نشاندیم و اولاد ابراهیم و یعقوب و دیگر کسان که هدایت کرده و برگزیدیم انها را به لطف و انعام خود مخصوص گردانید و حال انها در بندگی چنان است که هرگاه ایات خدای رحمن بر انها تلاوت شود با گریه شوق و محبت روی اخلاص بر خاک نهند
سپس جانشین ان مردم خداپرست قومی شدند که نماز را ضایع گذارده و شهوتهای نفس را پیروی کردند و اینها به زودی کیفر گمراهی را خواهند دید
مگر ان کس که توبه کند و ایمان ارد و نیکوکار شود که انان در این صورت بی‌هیچ ستم به بهشت ابد داخل خواهند شد
ان بهشتهای عدنی که خدای مهربان برای بندگان صالح خود در غیب این جهان وعده فرمود و البته وعده خدا یقین به انجام می‌رسد
در ان بهشت هرگز سخن لغوی نشنوند بلکه همه گفتارشان سلام و ستایش یکدیگر است و در انجا روزی انها صبح و شام بی‌هیچ رنج به انها می‌رسد
این همان بهشتی است که ما بندگان پاک متقی خود را بالخصوص وارث ان می‌گردانیم
و ما رسولان و فرشتگان خدا جز به امر خدای تو از عالم بالا نازل نمی‌شویم اوست که بر همه جهانهای پیش رو و پشت سر ما و بین انها هر چه هست به احاطه علمی اگاه است و پروردگارت هرگز چیزی را فراموش نخواهد کرد
همان خدایی که افریننده اسمانها و زمین است و هر چه بین انهاست پس باید همان خدای یکتا را پرستش کنی و البته در راه بندگی او صبر و تحمل کن که اگر او را به خدایی نپرستی ایا دیگری را مانند او به نام خدا یی لایق پرستش خواهی یافت
و انسان بیچاره در امر معاد شک کند و گوید ایا چون من بمیرم باز به زودی مرا از قبر بیرون اورده و زنده خواهند کرد
ایا ادمی برای ایمان به معاد متذکر ان نمی‌شود که اول که هیچ محض و معدوم صرف بود ما او را ایجاد کردیم
قسم به خدای تو که البته انها را با شیاطین در قیامت محشور می‌گردانیم ان‌گاه همه را احضار خواهیم کرد تا گرد اتش جهنم به زانو درایند
سپس هر که عتو و سرکشی بر فرمان خدای مهربان بیشتر کرده یک یک را از هر فرقه بیرون اریم تا به دوزخ درافکنیم
ان‌گاه ما انهایی را که سزاوارتر به درامدن به اتش دوزخند بهتر می‌شناسیم
و هیچ یک از شما نوع بشر باقی نماند جز انکه به دوزخ وارد شود این حکم حتمی پروردگار توست
پس از ورود همه در دوزخ ما افرادی را که خداترس و باتقوا بوده‌اند نجات خواهیم داد و ستمکاران را فرو گذاریم تا در ان اتش به زانو درافتند
و هرگاه در فضیلت مومن بر کافر ایات واضحه ما بر مردم تلاوت شود کافران غنی و متکبر به مومنان در مقام مفاخره گویند کدام یک از ما دو فرقه مقاماتمان بهتر و مجلس و انجمنمان نیکوتر خواهد بود
در صورتی که ما پیش از این کافران چه گروه‌های بسیاری را که از اینها داراتر و خوشتر بودند همه را هلاک گردانیدیم
بگو که هر کس که به راه کفر و ضلالت رفت خدای مهربان به او مهلت می‌دهد تا ان ساعت که وعده عذاب را به چشم خود ببینند که یا عذاب قتل و اسیری چشد یا ساعت قیامت وی را فرا رسد پس کافران به زودی خواهند دانست که از مومن و کافر کدام یک روزگارش بدتر و سپاهش ضعیف‌تر است
و خدا هدایت یافتگان را بر هدایت می‌افزاید و اعمال صالحی که اجرش نعمت ابدی است نزد پروردگار تو بهتر از مال و جاه فانی دنیا است هم از جهت ثواب الهی و هم از جهت حسن عاقبت اخروی
ای رسول دیدی حال ان کس را که به ایات ما کافر شد مانند عاص بن وائل کافر و به خباب بن ارت مومن به استهزا و مسخره گفت من البته مال و فرزند بسیار در بهشت هم خواهم داشت و انجا طلب تو را می‌دهم
ایا بر عالم غیب اگاهی یافته یا از خدای رحمن بر خود عهدی گرفته است که در عالم اخرت هم دارای نعمت و ثروت باشد
هرگز چنین نیست ما البته انچه گوید خواهیم نوشت و سخت بر عذابش خواهیم افزود
و انچه از مال و متاع و فرزند که به مفاخرت و غرور دایم در گفتار داشت ما وارث ان شویم و او بی‌کس و تنها به جانب ما بازاید
و مشرکان خدای یگانه را ترک گفته و خدایان باطل مانند بتها و فراعنه را برای عزت و احترام دنیوی برگرفتند
چنین نیست بلکه به زودی پرستش ان خدایان باطل را انکار کنند و به خصومت انها برخیزند
ایا ندیدی که ما شیاطین را بر سر کافران فرستادیم تا سخت انها را تحریک کنند و به وهم و خیالات باطل دنیا انان را به گناه اندازند و از سعادت ابد محرومشان سازند
پس تعجیل در کار انها مکن که ما حساب روز و ساعت عذاب انان را کاملا در نظر داریم
یاد اور روزی که متقیان را به سوی خدای مهربان به اجتماع محشور گردانیم
و بدکاران را تشنه لب به سوی اتش دوزخ برانیم
در ان روز هیچ کس مالک شفاعت نباشد مگر کسی که به پرستش حق از خدای مهربان عهدنامه توحید کامل و شفاعت دریافته است
و کافران گفتند که خدای رحمان فرزند برگرفته
ای کافران همانا شما سخنی بسیار زشت و منکر بر زبان اوردید
نزدیک است از این گفته زشت و عقیده باطل اسمانها از هم فرو ریزد و زمین بشکافد و کوهها متلاشی گردد
چرا که برای خدای مهربان فرزندی مسیح و عزیر و ملایک را دعوی کردند
در صورتی که هرگز خدای رحمن را که منزه از مثل و مانند است فرزند داشتن سزاوار نخواهد بود
بلکه هیچ موجودی در اسمانها و زمین نیست جز اینکه خدا را بنده فرمانبردار است
محققا او به شماره همه موجودات کاملا اگاه است
و تمام انها روز قیامت منفرد و تنها به پیشگاه حضرتش حضور می‌یابند
همانا انان که به خدا ایمان اوردند و نیکوکار شدند خدای رحمان انها را در نظر خلق و حق محبوب می‌گرداند
ما حقایق این قران را بی‌تردید به زبان تو سهل و اسان کردیم تا به ان اهل تقوا را بشارت دهی و معاندان لجوج را بترسانی
و چه بسیار اقوامی از اهل عناد را که پیش از این معاندین هلاک ساختیم ایا چشم تو به احدی از انها دیگر خواهد افتاد یا کمترین صدایی از انان خواهی شنید