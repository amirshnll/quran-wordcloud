ای پیغمبر گرامی همیشه خدا ترس و پرهیزکار باش و هرگز تابع رای کافران و منافقان مباش که همانا خدا دانا و حکیم است
و تنها از انچه به تو از جانب خدایت وحی می‌شود پیروی کن و بدان و به امت بگو که خدا به هر چه می‌کنید کاملا اگاه است
و در کارها بر خدا توکل کن و تنها خدا برای مدد و نگهبانی کفایت است
خدا در درون یک مرد دو قلب و دو مبدا ادراک و اراده قرار نداده و نیز زنانتان را که مادر بخوانید مادر شما و پسر دیگری را که فرزند بخوانید پسر شما قرار نداده این گفتار شما زبانی و غیر واقع است و خدا سخن به حق می‌گوید و اوست که شما را به راه حقیقت راهنمایی می‌کند
شما پسر خوانده‌ها را به پدرانشان نسبت دهید که این نزد خدا به عدل و راستی نزدیکتر است و اگر پدرانشان را نشناسید باز فرزند و ارث‌بر شما نیستند بلکه در دین برادران و یاران شما هستند و در کار ناشایسته‌ای که به خطا کنید بر شما گناهی نیست لیکن ان کار زشتی که به عمد و با اراده قلبی می‌کنید بر ان گناه مواخذه می‌شوید و اگر از این هم پشیمان شوید و توبه کنید باز خدا بسیار امرزنده و مهربان است
پیغمبر اولی و سزاوارتر به مومنان است از خود انها یعنی مومنان باید حکم و اراده او را مقدم بر اراده خود بدارند و از جان و مال در اطاعتش مضایقه نکنند و زنان او در اطاعت و عطوفت و حرمت نکاح به حکم مادران مومنان هستند و خویشاوندان نسبی شخص در حکم ارث بعضی بر بعضی دیگر در کتاب خدا مقدمند از انصار و مهاجرین که با هم عهد برادری بسته‌اند مگر انکه به نیکی و احسان بر دوستان خود از مهاجر و انصار وصیتی کنید که این تقدم وصیت بر ارث خویشان هم در کتاب حق مسطور گردیده است
و یادار ان گاه که ما از پیغمبران عهد و میثاق گرفتیم و هم از تو و از نوح و ابراهیم و موسی و عیسی بن مریم از همه پیمان محکم گرفتیم که با هر مشقت و زحمتی است رسالت خدا را به خلق ابلاغ کنند
تا راستگویان عالم یعنی انبیا و مومنان امت را از حقیقت و صدق ایمانشان باز پرسد و انها را پاداش کامل تبلیغ رسالت و عمل صالح دهد و اهل کفر را به کیفر تکذیب رسل عذابی سخت دردناک مهیا کرده است
ای اهل ایمان به یاد ارید نعمتی را که خدا به شما عطا کرد وقتی که لشکر بسیاری از کافران بر شما حمله‌ور شدند پس ما بادی تند و سپاهی بسیار از فرشتگان که به چشم نمی‌دیدید فرستادیم و خدا خود به اعمال شما بینا بود
یاد ارید وقتی که در جنگ احزاب لشکر کفار از بالا و زیر بر شما حمله‌ور شدند و ان‌گاه که چشمها حیران شد و جانها به گلو رسید و به وعده خدا گمانهای مختلف بردید مومنان حقیقی به وعده حق و فتح اسلام خوش گمان و دیگران بدگمان و ترسان بودند
در انجا مومنان امتحان شدند و ضعیفان در ایمان سخت متزلزل گردیدند
و نیز در ان هنگام منافقان و انان که در دلهاشان مرض شک و ریب بود با یکدیگر می‌گفتند ان وعده فتح و نصرتی که خدا و رسول به ما دادند غرور و فریبی بیش نبود
و در ان وقت طایفه‌ای از ان کفار و منافقان دین گفتند ای یثربیان دیگر شما را در اردوگاه جای ماندن نیست که همه کشته خواهید شد از گرد پیغمبر متفرق شوید و به مدینه باز گردید و در ان حال گروهی از انها برای رفتن از پیغمبر اجازه خواسته و می‌گفتند خانه‌های ما دیوار و حفاظی ندارد در صورتی که دروغ می‌گفتند و خانه‌هاشان بی‌حفاظ نبود و مقصودشان جز فرار از جبهه جنگ نبود
و اگر دشمنان دین از اطراف به شهر و خانه‌شان از پی غارت هجوم ارند سپس از انها تقاضای بازگشت به کفر و شرک کنند انان اجابت خواهند کرد در صورتی که اندک زمانی بیش در مدینه با ان شرک زیست نخواهند کرد و سپس همه هلاک می‌شوند
و ان منافقان از این پیش در جنگ احد که اکثر فرار کردند با خدا عهد محکم بسته بودند که به جنگ پشت نکنند و از عهد خدا پرسش خواهد شد
ای رسول ما منافقان را بگو اگر از مرگ یا قتل فرار می‌کنید ان فرار هرگز به نفع شما نیست چه انکه اندک زمانی بیش از زندگی کامیاب نخواهید شد
بگو اگر خدا به شما اراده بلا و شری کند یا اراده لطف و مرحمتی فرماید ان کیست که شما را از اراده خدا منع تواند کرد و هرگز خلق جز خدا هیچ یار و یاوری نخواهند یافت
محققا خدا از حال ان مردم منافق که مسلمین را از جنگ می‌ترسانند و باز می‌دارند و به برادران و طایفه خود می‌گویند با ما متفق باشید نه با مومنان به خوبی اگاه است و انها جز اندک زمانی ان هم برای نفاق و ریا کاری به جنگ حاضر نمی‌شوند
انها به هر نوع کمک مالی و غیره بر شما مومنان بخل می‌ورزند و هر گاه جنگ و خطری پیش اید انها را چنان بینی که از شدت ترس با چشمی که از بیم دوران می‌زند به تو نگاه می‌کنند مانند کسی که از سختی مرگ حال بیهوشی به او دست دهد و باز وقتی که جنگ و خطر بر طرف شد و فتح و غنیمتی به دست امد سخت با زبان تند و گفتار خشن با کمال حرص و بخل شما را بیازارند و مطالبه غنیمت کنند اینان هیچ ایمان نیاورده‌اند خدا هم اعمالشان را چون همه ریاست محو و نابود می‌گرداند و این بر خدا اسان است
و ان منافقان گمان کنند که لشکرهای کافران هنوز از دور مدینه نرفته و شکست نخورده‌اند و اگر ان دشمنان بار دیگر بر علیه السلام لشکر کشند باز منافقان ارزوشان این است که در میان اعراب بادیه از جنگ اسوده و برکنار باشند و از اخبار جنگی شما جویا شوند و اگر هم در میان سپاه شما در ایند جز اندکی ان هم به ریا و نفاق به جنگ نپردازند
البته شما را به رسول خدا چه در صبر و مقاومت با دشمن و چه دیگر اوصاف و افعال نیکو اقتدایی نیکوست برای ان کس که به ثواب خدا و روز قیامت امیدوار باشد و یاد خدا بسیار کند
و مومنان چون لشکر و نیروهای کفار را به چشم دیدند گفتند این همان جنگی است که خدا و رسول از پیش ما را وعده دادند و خدا و رسول راست گفتند و این دیدار دشمن جز بر ایمان و تسلیمشان نیفزود
برخی از ان مومنان بزرگ مردانی هستند که به عهد و پیمانی که با خدا بستند کاملا وفا کردند پس برخی پیمان خویش گزاردند و بر ان عهد ایستادگی کردند تا به راه خدا شهید شدند مانند عبیده و حمزه و جعفر و برخی به انتظار فیض شهادت مقاومت کرده و هیچ عهد خود را تغییر ندادند مانند علی علیه السلام که در کوفه به محراب عبادت شهید گشت
تا انکه خدا ان مردان راستگوی با وفا را از صدق ایمانشان پاداش نیکو بخشد و منافقان را به عدل عذاب کند اگر بخواهد یا به لطف توبه‌شان بپذیرد که خدا بسیار امرزنده و مهربان است
و خدا کافران را در جنگ احزاب با همان خشم و غضبی که به مومنان داشتند بی‌انکه هیچ خیر و غنیمتی به دست اورند ناامید برگردانید و خدا امر جنگ را به فرستادن باد صرصر و سپاه فرشتگان غیبی از مومنان کفایت فرمود و خدا بسیار توانا و مقتدر است
و ان گروه اهل کتاب از یهودان را که پشتیبان و کمک مشرکان بودند خدا از حصار و سنگرهاشان فرود اورد و در دلشان از شما مسلمین ترس افکند تا انکه گروهی از انها را به قتل رسانیده و گروهی را اسیر می‌کردید
و شما را وارث سرزمین و دیار و اموال انها کرد و نیز سرزمینی را که هیچ بر ان قدم به جنگ ننهادید نصیب شما گردانید و خدا بر هر چیز تواناست
ای پیغمبر گرامی با زنان خود بگو که اگر شما زندگانی با زیب و زیور دنیا را طالبید بیایید تا من مهر شما را پرداخته و همه را به خوبی و خرسندی طلاق دهم
و اگر طالب خدا و رسول و مشتاق دار اخرت هستید همانا خدا برای نیکوکاران از شما زنان در قیامت اجر عظیم اماده کرده است
ای زنان پیغمبر از شما هر که به کار ناروای اشکاری دانسته اقدام کند او را دو برابر دیگران عذاب کنند و این بر خدا سهل و اسان است
و هر که از شما مطیع فرمان خدا و رسول باشد و نیکوکار شود پاداشش را دو بار عطا کنیم و برای او روزی بسیار نیکو در بهشت ابد مهیا سازیم
ای زنان پیغمبر شما مانند دیگر زنان نیستید بلکه مقامتان رفیع‌تر است اگر خدا ترس و پرهیزکار باشید پس زنهار نازک و نرم با مردان سخن مگویید مبادا ان که دلش بیمار هوا و هوس است به طمع افتد بلکه متین و درست و نیکو سخن گویید
و در خانه‌هایتان بنشینید و ارام گیرید و بی‌حاجت و ضرورت از منزل بیرون نروید و مانند دوره جاهلیت پیشین با ارایش و خود ارایی بیرون نیایید و نماز به پا دارید و زکات مال به فقیران بدهید و از امر خدا و رسول اطاعت کنید خدا چنین می‌خواهد که هر رجس و الایشی را از شما خانواده نبوت ببرد و شما را از هر عیب پاک و منزه گرداند ذیل ایه موافق اخبار شیعه و اهل سنت راجع به شخص پیغمبر و علی و فاطمه و حسنین علیهم السلام است و اگر راجع به زنان پیغمبر بود بایستی ضمیر مونثعنکنذکر شود و به سیاق جمل صدر ایه باشد
و از ان همه ایات الهی و حکمتی که در خانه‌های شما تلاوت می‌شود متذکر شوید و پند گیرید و بدانید که همانا خدا را به خلق لطف و مهربانی است و به حال همه اگاه است
همانا کلیه مردان و زنان مسلمان و مردان و زنان با ایمان و مردان و زنان اهل طاعت و عبادت و مردان و زنان راستگوی و مردان و زنان صابر و مردان و زنان خدا ترس خاشع و مردان و زنان خیر خواه مسکین نواز و مردان و زنان روزه‌دار و مردان و زنان با حفاظ خوددار از تمایلات حرام و مردان و زنانی که یاد خدا بسیار کنند بر همه انها خدا مغفرت و پاداشی بزرگ مهیا ساخته است
و هیچ مرد و زن مومنی را در کاری که خدا و رسول حکم کنند اراده و اختیاری نیست که رای خلافی اظهار نمایند و هر کس نافرمانی خدا و رسول او کند دانسته به گمراهی سختی افتاده است پیغمبر زینب دختر عمه‌اش را به زید غلام ازاد کرده خود تزویج کرد و زینب گفت من از اشراف قریشم غلامی را به شوهری نپذیرم این ایه نازل شد و پذیرفت
و یاد کن وقتی که با ان کس که خدایش نعمت اسلام بخشید و تواش نعمت ازادی یعنی زید بن حارثه به نصیحت می‌گفتی برو زن خود را نگه دار و از خدا بترس و طلاقش مده و انچه در دل پنهان می‌داشتی که زینب را بگیری و حرمت ازدواج با زن پسر خوانده را که در جاهلیت بود منسوخ کنی خدا می‌خواست اشکار سازد و تو از مخالفت و سرزنش خلق می‌ترسیدی و از خدا سزاوارتر بود بترسی پس بدین غرض چون زید از ان زن کام دل گرفت و طلاقش داد او را ما به نکاح تو در اوردیم تا مومنان در نکاح زنان پسرخوانده خود که از انها کامیاب شدند و طلاق دادند بر خویش حرج و گناهی نپندارند و فرمان خدا انجام شدنی است
پیغمبر را در حکمی که خدا در نکاح زنان پسر خوانده برای او مقرر فرموده گناهی نیست سنت الهی در میان انان که در گذشتند هم این است که انبیا را توسعه در امر نکاح و تحلیل برخی محرمات است و فرمان خدا حکمی نافذ و حتمی و به اندازه و حساب شده است
این سنت خداست در حق انان که تبلیغ رسالت خدا کنند و از خدا می‌ترسند و از هیچ کس جز خدا نمی‌ترسند و خدا برای حساب به تنهایی کفایت می‌کند
محمد صلی الله علیه و اله و سلم پدر هیچ یک از مردان شما زید یا عمرو نیست پس زینب زن فرزند پیغمبر نبود و پس از طلاق او را تواند گرفت لیکن او رسول خدا و خاتم انبیاست و خدا همیشه حکمش وفق حکمت و مصلحت است زیرا او بر همه امور عالم اگاه است
ای کسانی که ایمان اورده‌اید ذکر حق و یاد خدا به دل و زبان بسیار کنید
و دایم صبح و شام به تسبیح و تنزیه ذات پاکش بپردازید
اوست خدایی که هم او و هم فرشتگانش بر شما بندگان رحمت می‌فرستند تا شما را از ظلمت‌ها ی جهل و نقص و گمراهی بیرون ارد و به عالم نور علم و ایمان رساند و او بر اهل ایمان بسیار مهربان است
تحیت مومنان و پذیرایی ایشان روزی که به لقا رحمت حق نائل شوند سلام خدا و بشارت لطف الهی خواهد بود و بر انان پاداش با کرامت و شرافت مهیا فرموده است
ای پیامبر گرامی ما تو را به رسالت فرستادیم تا بر نیک و بد خلق گواه باشی و خوبان را به رحمت الهی مژده دهی و بدان را از عذاب خدا بترسانی
و به اذن حق خلق را به سوی خدا دعوت کنی و در این شب ظلمانی جهان چراغ فروزان عالم باشی
و مومنان را بشارت ده که خدا را بر انان فضل و رحمت عظیم و ثواب بزرگ خواهد بود که از حد تصور انها بیرون است
ای رسول هرگز به فرمان کافران و منافقان مباش و از جور و ازارشان درگذر و کار خود به خدا واگذار که خدا بر کفالت و کارسازی امور خلق کفایت است
ای مردان با ایمان هر گاه زنان مومنه را به عقد خود در اورده و پیش از انکه با انها نزدیکی کنید طلاقشان دادید در این صورت از شما نگه داشتن عده بر انها نیست پس انها را به چیزی بهره‌مند و به نیکی رها سازید
ای پیغمبر گرامی ما زنانی را که مهرشان ادا کردی بر تو حلال کردیم و نیز کنیزانی را که به غنیمت خدا تو را نصیب کرد و ملک تو شد و نیز دختران عمو و دختران عمه‌ها و دختران خالو و دختران خاله‌هایت را انها که با تو از وطن خود هجرت کردند و نیز زن مومنه‌ای را که خود را به رسول بی‌شرط و مهر ببخشد و رسول هم به نکاحش مایل باشد که این حکم هبه و بخشیدن زن و حلال شدن او مخصوص توست دون مومنان که ما حکم زنان عقدی و کنیزان ملکی مومنان را که پیشتر با شرایط و عدد و حقوق انها بر شوهر همه را بیان کردیم می‌دانیم که چه مقرر کرده‌ایم این زنان همه را که بر تو حلال کردیم و تو را مانند مومنان امتت به احکام نکاح مقید نکردیم بدین سبب است که بر وجود عزیز تو در امر نکاح هیچ حرج و زحمتی نباشد و خدا را بر بندگان خصوص بر تو مغفرت و رحمت بسیار است
تو ای رسول هر یک از زنانت را خواهی نوبتش موخر دار و هر که را خواهی به خود بپذیر و هم ان را که به قهر از خود راندی اگرش به مهر خواندی باز بر تو باکی نیست این ازادی و مختار مطلق بودنت بر زنان بهتر و شادمانی دل و روشنی دیده انهاست و سبب انکه محزون نباشند و به انچه ایشان را عطا کردی همه خشنود باشند و خدا به هر چه در دل شما مردم است اگاه است و خدا بر نیک و بد خلق دانا و بر عفوشان کریم و بر انتقامشان بردبار است
ای رسول بعد از این زنان دیگر نه عقد هیچ زن بر تو حلال است و نه مبدل کردن این زنان به دیگر زن هر چند از حسنشان به شگفت ایی و بسیار در نظرت زیبا ایند مگر که کنیزی مالک شوی و خدا بر هر چیز و بر حدودش مراقب و نگهبان است
ای کسانی که ایمان اوردید به خانه‌های پیغمبر داخل مشوید مگر انکه اذنتان دهند و بر سفره طعام دعوت کنند در ان حال هم نباید زودتر از وقت امده و به پختن و اماده شدن ان چشم انتظار گشایید بلکه موقعی که دعوت شده‌اید بیایید و چون غذا تناول کردید زود از پی کار خود متفرق شوید نه انجا برای سرگرمی و انس به گفتگو پردازید که این کار پیغمبر را ازار می‌دهد و او به شما از شرم اظهار نمی‌دارد ولی خدا را بر اظهار حق خجلتی نیست و هر گاه از زنان رسول متاعی می‌طلبید از پس پرده طلبید که حجاب برای انکه دلهای شما و انها پاک و پاکیزه بماند بهتر است و نباید هرگز رسول خدا را در حیات بیازارید و نه پس از وفات هیچ گاه زنانش را به نکاح خود در اورید که این کار نزد خدا گناهی بسیار بزرگ است
و از خدا بترسید که هر چیزی را اگر اشکار یا پنهان کنید خدا بر ان و بر همه امور جهان کاملا اگاه است
و زنان را باکی نیست که بر پدران و فرزندان و برادران و برادرزادگان و خواهر زادگان و زنان مسلمان و کنیزان ملکی و نابالغ غلامان بی‌ریبه بی‌حجاب در ایند و از غیر اینها باید احتجاب کنند و ای بانوان از خدا در خیانت و زشتی پنهان بترسید که خدا بر همه چیز کاملا گواه و اگاه است
خدا و فرشتگانش بر روان پاک این پیغمبر صلوات و درود می‌فرستند شما هم ای اهل ایمان بر او صلوات و درود بفرستید و با تعظیم و اجلال بر او سلام گویید و تسلیم فرمان او شوید
انان که خدا و رسول را به عصیان و مخالفت ازار و اذیت می‌کنند خدا انها را در دنیا و اخرت لعن کرده و از رحمت خود دور گرداند و بر انان عذابی با ذلت و خواری مهیا ساخته است
و انان که مردان و زنان با ایمان بی‌تقصیر و گناه را بیازارند بترسند که دانسته بار تهمت و گناه اشکار بزرگی را برداشته‌اند
ای پیغمبر گرامی با زنان و دختران خود و زنان مومنان بگو که خویشتن را به چادر فرو پوشند که این کار برای اینکه انها به عفت و حریت شناخته شوند تا از تعرض و جسارت هوس رانان ازار نکشند بسیار نزدیکتر است و خدا در حق خلق بسیار امرزنده و مهربان است
البته بعد از این اگر منافقان و انان که در دلهاشان مرض و ناپاکی است و هم انها که در مدینه بر ضد اسلام تبلیغات سو می‌کنند و دل اهل ایمان را مضطرب و هراسان می‌سازند دست از این زشتی و بدکاری نکشند ما هم تو را بر قتال انها بر انگیزیم و بر جان و مال انها مسلط گردانیم که از ان پس جز اندک زمانی در مدینه در جوار تو زیست نتوانند کرد
این مردم پلید بدکار رانده درگاه حقند باید هرجا یافت شوند انان را گرفته و جدا به قتل رساند
این سنت خدا و طریقه حق است که در همه ادوار امم گذشته برقرار بوده که منافقان و فتنه انگیزان را رسولان حق به قتل رسانند و بدان که سنت خدا هرگز مبدل نخواهد گشت
مردم از تو می‌پرسند که ساعت قیامت کی خواهد بود جواب ده که ان را خدا می‌داند و بس و تو چه می‌دانی بگو به این مردم غافل شاید ان ساعت بسیار موقعش نزدیک باشد
خدا کافران را لعن کرده و بر انان اتش افروخته دوزخ مهیا گردانیده است
که در ان دوزخ همیشه معذبند و بر نجات خود هیچ یار و یاوری نخواهند یافت
در ان روز صورتهاشان در اتش همی بگردد و فریاد پشیمانی از دل برکشند و گویند ای کاش که ما در دنیا خدا و رسول را اطاعت می‌کردیم
و گویند ای خدا ما اطاعت امر بزرگان و پیشوایان فاسد خود را کردیم که ما را به راه ضلالت کشیدند
و تو ای خدا عذاب انان را سخت و مضاعف ساز و به لعن و غضب بزرگ و شدید گرفتارشان گردان
ای کسانی که ایمان اورده‌اید شما مانند ان مردمی نباشید که پیغمبرشان موسی را به تهمت زنا و قتل هارون و دیگر عیب‌جویی‌ها بیازردند تا انکه خدا او را از انچه گفتند منزه ساخت و پاکدامنیش بر همه روشن گردانید و او نزد خدا پیغمبری ابرومند و محترم بود
ای اهل ایمان متقی و خدا ترس باشید و همیشه به حق و صواب سخن گویید
تا خدا اعمال شما را به لطف خود اصلاح فرماید و از گناهان شما در گذرد و هر که خدا و رسول را اطاعت کند البته به سعادت و فیروزی بزرگ نائل گردیده است
ما بر اسمانها و زمین و کوههای عالم و قوای عالی و دانی ممکنات عرض امانت کردیم و به انها نور معرفت و طاعت و عشق و محبت کامل حق یا بار تکلیف یا نماز و طهارت یا مقام خلافت و ولایت و امامت را ارائه دادیم همه از تحمل ان امتناع ورزیده و اندیشه کردند و انسان ناتوان ان را بپذیرفت انسان هم در مقام ازمایش و ادا امانت بسیار ستمکار و نادان بود که اکثر به راه جهل و عصیان شتافت
این عرض امانت برای این بود که خدا مرد و زن منافق و مرد و زن مشرک همه را به قهر و عذاب گرفتار کند و از مرد و زن مومن به رحمت در گذرد و خدا بسیار امرزنده و مهربان است