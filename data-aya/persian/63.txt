ای رسول ما چون منافقان ریاکار نزد تو ایند گویند که ما به یقین و حقیقت گواهی می‌دهیم که تو رسول خدایی و خدا می‌داند که تو رسول اویی و خدا هم گواهی می‌دهد که منافقان سخن دروغ می‌گویند
قسمهای دروغ خود را سپر جان خویش و مایه فریب خلق قرار داده‌اند و بدین وسیله راه خدا را به روی خلق بسته‌اند انان انچه می‌کنند بسیار بد می‌کنند
این نفاق و بدکاریشان برای ان است که انها به زبان ایمان اوردند و سپس به دل کافر شدند پس مهر قهر و ظلمت بر دلهاشان نهاده شد تا هیچ از حقایق ایمان درک نکنند
تو چون ان منافقان را مشاهده کنی ظاهر و وجود جسمانی انها به اراستگی فریبنده تو را به شگفت ارد و اگر سخن گویند بس خوش‌گفتار و چرب زبانند به سخن‌هاشان گوش فرا خواهی داد ولی از باطن و درون گویی که چوبی خشک تکیه کرده بر دیوارند و هیچ عقل و ایمان و معرفت ندارند و چون در باطن نادرست و بداندیشند هر صدایی بشنوند بر زیان خویش پندارند دشمنان به حقیقت اینان هستند از ایشان بر حذر باش خدایشان بکشد از حق به کجا بازگردانیده می‌شوند
و هر گاه به انها گویند بیایید تا رسول خدا برای شما از حق امرزش طلبد سر بپیچند و بنگری که با تکبر و نخوت از حق روی می‌گردانند
ای رسول تو از خدا بر انان امرزش بخواهی یا نخواهی به حالشان یکسان است خدا هرگز انها را نمی‌بخشد که همانا قوم نابکار فاسق را خدا هیچ وقت به راه سعادت هدایت نخواهد کرد
اینها همان مردم بدخواهند که می‌گویند بر اصحاب رسول خدا انفاق مال مکنید تا از گردش پراکنده شوند در صورتی که خدا را گنجهای اسمانها و زمین است لیکن منافقان درک ان نمی‌کنند
انها پنهانی با هم می‌گویند اگر به مدینه مراجعت کردیم البته اربابان عزت و ثروت مسلمانان ذلیل فقیر را از شهر بیرون کنند و حال انکه عزت مخصوص خدا و رسول و اهل ایمان است و ذلت خاص کافران ولیکن منافقان از این معنی اگه نیستند
الا ای اهل ایمان مبادا هرگز مال و فرزندانتان شما را از یاد خدا غافل سازند و البته کسانی که به امور دنیا از یاد خدا غافل شوند انها به حقیقت زیانکاران عالمند
و از انچه روزی شما کردیم در راه خدا انفاق کنید پیش از انکه مرگ بر یکی از شما فرا رسد و در ان حال به حسرت بگوید پروردگارا چرا اجل مرا اندکی تاخیر نینداختی تا صدقه و احسان بسیار کنم و از نکوکاران شوم
و خدا هرگز اجل هیچ کس را از وقتش که فرا رسد تاخیر نیفکند و خدا به هر چه کنید اگاه است