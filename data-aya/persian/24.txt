این سوره را فرستادیم و احکامش را فریضه بندگان کردیم و در ان ایات روشن توحید و معارف و احکام الهی نازل ساختیم باشد که شما متذکر ان حقایق شوید
باید هر یک از زنان و مردان زنا کار را به صد تازیانه مجازات و تنبیه کنید و هرگز درباره انان در دین خدا رافت و ترحم روا مدارید اگر به خدا و روز قیامت ایمان دارید و باید عذاب ان بدکاران را جمعی از مومنان مشاهده کنند
مرد زناکار جز با زن زناکار و مشرک نکاح نمی‌کند و زن زانیه را هم جز مرد زانی و مشرک به نکاح نخواهد گرفت و این کار بر مردان مومن حرام است
و انان که به زنان با عفت مومنه نسبت زنا دهند ان‌گاه چهار شاهد عادل بر دعوی خود نیاورند انان را به هشتاد تازیانه کیفر دهید و دیگر هرگز شهادت انها را نپذیرید و انان مردمی فاسق و نادرستند
مگر انهایی که بعد از ان فسق و بهتان به درگاه خدا توبه کنند و در مقام اصلاح عمل خود برایند در این صورت خدا البته بسیار امرزنده و مهربان است
و انان که به زنان خود نسبت زنا دهند و جز خود بر ان شاهد و گواهی ندارند چون حد لازم اید برای رفع حد باید از ان زن و مرد نخست مرد چهار مرتبه شهادت و قسم به نام خدا یاد کند که البته او در این دعوی زنا از راستگویان است
و بار پنجم قسم یاد کند که لعن خدا بر او باد اگر از دروغگویان باشد
و چون بعد از این پنج قسم شوهر بر زن حد لازم اید برای رفع عذاب حد ان زن نیز نخست چهار مرتبه شهادت و قسم به نام خدا یاد کند که البته شوهرش دروغ می‌گوید
و بار پنجم قسم یاد کند که غضب خدا بر او اگر این مرد در این دعوی از راستگویان باشد
و اگر فضل و رحمت خدا شامل حال شما مومنان نبود و اگر نه این بود که خدای مهربان البته توبه‌پذیر است و کار به حکمت کند حدود و تکلیف را چنین اسان نمی‌گرفت و به توبه رفع عذاب از شما نمی‌کرد
همانا کسانی که ان بهتان را بستند و به عایشه تهمت کار ناشایست زدند که رسول و مومنان را بیازارند گروهی همدست از منافقان شمایند نپندارید ضرری از ان به ابروی شما می‌رسد بلکه خیر و ثواب نیز چون بر تهمت صبر کنید از خدا خواهید یافت هر یک از انها به عقاب گناه خود خواهند رسید و ان کس از منافقان که راس و منشا این بهتان بزرگ گشت هم او به عذابی بزرگ معذب خواهد شد
ایا سزاوار این نبود که چون از منافقان چنین بهتان و دروغها شنیدید مردان و زنان مومن حسن ظنشان درباره یکدیگر بیشتر شده و گویند این دروغی است اشکار
چرا منافقان بر دعوی خود چهار شاهد عادل اقامه نکردند پس حالی که شاهد نیاوردند البته نزد خدا مردمی دروغزنند
و اگر فضل و رحمت خدا در دنیا و عقبی شامل حال شما مومنان نبود به مجرد خوض در این‌گونه سخنان نفاق انگیز به شما عذابی بزرگ می‌رسید
زیرا شما ان سخنان را از زبان یکدیگر تلقی کرده و حرفی بر زبان می‌گفتید که علم به ان نداشتید و این کار را سهل و کوچک می‌پنداشتید در صورتی که نزد خدا گناهی بسیار بزرگ بود
چرا به محض شنیدن این سخن نگفتید که هرگز ما را تکلم به این روا نیست پاک خدایا این بهتانی بزرگ است
خدا به شما مومنان موعظه و اندرز می‌کند که زنهار دیگر گرد این چنین سخن نگردید اگر اهل ایمانید
و خدا ایات خود را برای شما بیان می‌کند و او به حقایق امور و سرائر خلق دانا و به مصالح بندگان و نظام عالم کاملا اگاه است
انان که چون عبد الله ابی سلول و منافقان دیگر دوست می‌دارند که در میان اهل ایمان کار منکری اشاعه و شهرت یابد انها را در دنیا و اخرت عذابی دردناک خواهد بود و خدا فتنه‌گری و دروغشان را می‌داند و شما نمی‌دانید
و اگر فضل و رحمت خدا و رافت و مهربانی او شامل حال شما مومنان نبود در عقاب گناهتان تعجیل کردی و توبه نپذیرفتی
ای کسانی که ایمان اورده‌اید زنهار پیروی شیطان مکنید که هر کس قدم به قدم از پی شیطان رفت او به کار زشت منکر وامی‌دارد و اگر فضل و رحمت خدا شامل شما نبود احدی از شما از گناه و زشتی پاک و پاکیزه نشدی لیکن خدا هر کس را می‌خواهد منزه و پاک می‌گرداند و خدا شنوا و داناست
و نباید صاحبان ثروت و نعمت از شما درباره خویشاوندان خود و در حق مسکینان و مهاجران راه خدا از بخشش و انفاق کوتاهی کنند باید مومنان عفو و صفح پیشه کنند و از بدیها درگذرند ایا دوست نمی‌دارید که خدا هم در حق شما مغفرت و احسان فرماید و خدا بسیار امرزنده و مهربان است
کسانی که به زنان باایمان عفیفه مبرا و بی‌خبر از کار بد تهمت زنند محققا در دنیا و اخرت ملعون و محروم از رحمت حق هستند و هم انان به عذابی بزرگ معذب خواهند شد
در روزی که زبان و دست و پای ایشان بر اعمال ناشایسته انها گواهی دهد
در ان روز خدا حساب و کیفر شایسته انها را تمام و کامل خواهد پرداخت و خواهند دانست که خداوند حق اشکار است
زنان بدکار و ناپاک شایسته مردانی بدین وصفند و مردان زشتکار و ناپاک نیز شایسته زنانی بدین صفتند و بالعکس زنان پاکیزه نیکو لا یق مردانی چنین و مردان پاکیزه نیکو لایق زنانی همین گونه‌اند و این پاکیزگان از سخنان بهتانی که ناپاکان درباره انان گویند منزهند و بر ایشان امرزش و رزق نیکوست
ای اهل ایمان هرگز به هیچ خانه مگر خانه‌های خودتان تا با صاحبش انس و اجازه ندارید وارد نشوید و چون رخصت یافته و داخل شوید به اهل ان خانه نخست سلام کنید که این ورود با اجازه و تحیت برای حسن معاشرت و ادب انسانیت شما را بسی بهتر است باشد که متذکر شئون یکدیگر و حافظ اداب رفاقت شوید
و اگر کسی را نیافتید باز وارد نشوید تا اجازه یابید و چون به خانه‌ای درامدید و گفتند برگردید به زودی بازگردید که این برای تنزیه و پاکی شما بهتر است و خدا به هر چه می‌کنید داناست
باکی بر شما نیست که به خانه غیر مسکونی که در ان متاعی دارید بی‌اجازه در ایید و بدانید که خدا به همه کار اشکار و پنهان شما اگاه است
ای رسول ما مردان مومن را بگو تا چشمها از نگاه ناروا بپوشند و فروج و اندامشان را از کار زشت با زنان محفوظ دارند که این بر پاکیزگی جسم و جان انان اصلح است و البته خدا به هر چه کنید کاملا اگاه است
و زنان مومن را بگو تا چشمها از نگاه ناروا بپوشند و فروج و اندامشان را از عمل زشت محفوظ دارند و زینت و ارایش خود جز انچه قهرا ظاهر می‌شود بر بیگانه اشکار نسازند و باید سینه و بر و دوش خود را به مقنعه بپوشانند و زینت و جمال خود را اشکار نسازند جز برای شوهران خود یا پدران یا پدران شوهر یا پسران خود یا پسران شوهر یا برادران خود یا پسران برادران و پسران خواهران خود یا زنان خود یعنی زنان مسلمه یا کنیزان ملکی خویش یا مردان اتباع خانواده که رغبت به زنان ندارند یا اطفالی که هنوز بر عورت و محارم زنان اگاه نیستند و از غیر این اشخاص مذکور احتجاب و احتراز کنند و ان طور پای به زمین نزنند که خلخال و زیور پنهان پاهایشان معلوم شود و ای اهل ایمان همه به درگاه خدا توبه کنید باشد که رستگار شوید
و البته باید مردان بی‌زن و زنان بی‌شوهر و کنیزان و بندگان شایسته خود را به نکاح یکدیگر دراورید اگر ان مردان و زنان فقیرند خدا به لطف و فضل خود انان را بی‌نیاز و مستغنی خواهد فرمود و خدا رحمتش وسیع و نامتناهی و به احوال بندگان اگاه است
و انان که وسیله نکاح نیابند باید عفت نفس پیشه کنند تا خدا انها را به لطف و فضل خود بی‌نیاز گرداند و از بردگانتان انان که تقاضای مکاتبه کنند یعنی خواهند که خود را از مولا به مبلغی مشروط یا مطلق خریداری کنند تقاضای انها را اگر خیر و صلاحی در ایشان مشاهده کنید بپذیرید و برای کمک به ازاد شدن انها از مال خدا که به شما اعطا فرموده به عنوان زکات و صدقات در وجه مال المکاتبه به انها بدهید و کنیزکان خود را که مایلند به عفت زنهار برای طمع مال دنیا جبرا به زنا وادار مکنید که هر کس انها را اکراه به زنا کند خدا در حق انها که مجبور بودند بسیار امرزنده و مهربان است لیکن شما را که انها را به زنا مجبور کنید به جای انان عقاب خواهد کرد
و همانا ما به سوی شما ایاتی روشن نازل گردانیدیم و داستانی از انان که پیش از شما درگذشتند و موعظه‌ای برای اهل تقوا فرستادیم
خدا نور وجودبخش اسمانها و زمین است داستان نورش به مشکاتی ماند که در ان روشن چراغی باشد و ان چراغ در میان شیشه‌ای که از تلالو ان گویی ستاره‌ای است درخشان و روشن از درخت مبارک زیتون که با انکه شرقی و غربی نیست شرق و غرب جهان بدان فروزان است و بی‌انکه اتشی زیت ان را برافروزد خود به خود جهانی را روشنی بخشد پرتو ان نور حقیقت بر روی نور معرفت قرار گرفته است و خدا هر که را خواهد به نور خود و اشراقات وحی خویش هدایت کند و این مثلها را خدا برای مردم هوشمند می‌زند که به راه معرفتش هدایت یابند و خدا به همه امور داناست
و ان مشکات در خانه‌هایی قرار دارد مانند معابد و مساجد و منازل انبیا و اولیا که خدا رخصت داده که انجا رفعت یابد و در انها ذکر او شود و صبح و شام تسبیح و تنزیه ذات پاک او کنند
پاکمردانی که هیچ کسب و تجارت انان را از یاد خدا و به پا داشتن نماز و دادن زکات غافل نگرداند و از روزی که دل و دیده‌ها در ان روز حیران و مضطرب است ترسان و هراسانند
تا خدا در مقابل بهترین اعمال ایشان جزا و ثواب کامل عطا فرماید و از فضل و احسان خویش بر انها بیفزاید و خدا هر که را خواهد روزی بی‌حد و حساب بخشد
و انان که کافرند اعمالشان در مثل به سرابی ماند در بیابان هموار بی‌اب که شخص تشنه ان را اب پندارد و به جانب ان شتابد چون بدانجا رسید هیچ اب نیابد و ان کافر خدا را حاضر و ناظر اعمال خویش بیند که به حساب کارش تمام و کامل برسد و خدا به یک لحظه حساب تمام خلایق می‌کند
یا مثل اعمال کافران به ظلمات دریای مواج عمیقی ماند که امواج ان که شک و جهل و اعمال زشت است بعضی بالای بعضی دیگر دریا را بپوشاند و ابر تیره کفر نیز فراز ان براید تا ظلمت‌ها چنان متراکم فوق یکدیگر قرار گیرد که چون دست بیرون ارد ان را نتواند دید و هر که را خدا نور علم و معرفت و ایمان نبخشید هرگز جان روشنی نخواهد یافت
ایا ندیدی که هر کس در اسمانها و زمین است تا مرغهایی که در هوا پر گشایند همه به تسبیح و ثنای خدا مشغولند و همه انان صلا و تسبیح خود بدانند و خدا به هر چه کنند اگاه است
و بدانید که ملک و پادشاهی اسمانها و زمین خاص خداست و بازگشت همه خلایق به سوی خداست
ایا ندیدی که خدا ابر را از هر طرف براند و به هم در پیوندد و باز انبوه و متراکم سازد ان گاه بنگری قطرات باران از میان ابر فرو ریزد و نیز از اسمان از کوههایی از ابرهای منجمد شده که در ان است تگرگ فرو بارد و زیان ان را به هر که خود خواهد برساند و اشجار و کشتزار او را تباه گرداند و ان را از هر که خواهد باز دارد تا تگرگش زیان نرساند و روشنی برق ان چنان بتابد که خواهد روشنی دیده‌ها را از بین ببرد
خدا شب و روز را بر یکدیگر می‌گرداند همانا صاحبان بصیرت را در این ایت الهی و حکمت خدا عبرتی است
و خدا هر حیوانی را از اب افرید که بعضی مانند مارها بر شکم روند و برخی مانند انسان بر دو پا و برخی چون اسب و گاو و شتر بر چهار پا حرکت کنند و خدا هر چه خواهد بیافریند که خدا بر همه کار تواناست
همانا ما ایات و ادله بسیار روشن فرستادیم و خدا هر که را خواهد به راه راست هدایت می‌کند
و منافقان هم مانند مومنان می‌گویند که ما به خدا و رسول ایمان اورده و اطاعت می‌کنیم و لیکن با این همه قول باز گروهی وقت عمل از حق روی می‌گردانند و اصلا انان ایمان ندارند
و هر گاه به سوی خدا و رسول خوانده شوند تا رسول به حکم خدا میان انها قضاوت کند گروهی از ایشان از این دعوت اعراض می‌کنند
و اگر دعوی خود را بر حق بدانند البته با کمال انقیاد به سوی رسول می‌ایند
ایا در دلهایشان مرض جهل و نفاق است یا شک و ریبی دارند یا می‌ترسند که خدا و رسول در مقام قضاوت بر انها جور و ستمی کنند خدا ظلم نخواهد کرد بلکه انها خود مردمی ظالم و متعدیند
ان مومنانند که چون به سوی حکم خدا و رسولشان بخوانند تا رسول به حکم خدا میان انها حکم کند از دل و جان خواهند گفت که شنیده و اطاعت می‌کنیم و رستگاران عالم به حقیقت اینها هستند
و هر کس فرمان خدا و رسول را اطاعت کند و خدا ترس و پرهیزگار باشد چنین کسان را فیروزی و سعادت خواهد بود
و منافقان شدیدترین قسم را به نام خدا یاد کنند که اگر تو انها را امر کنی البته همه به جهاد دشمن بیرون خواهند رفت بگو سوگند یاد مکنید که طاعت پسندیده و مطلوب است نه سوگند دروغ منافقانه و بترسید که خدا به هر چه می‌کنید کاملا اگاه است
بگو که خدا را فرمان برید و رسول را اطاعت کنید پس اگر اطاعت نکردید بر او بار رسالت اوست و بر شما بار تکلیف خویش است و اگر او را اطاعت کنید هدایت و سعادت خواهید یافت و بر رسول جز ابلاغ روشن رسالت تکلیفی نیست
خدا به کسانی از شما بندگان که به خدا و حجت عصر علیه السلام ایمان ارند و نیکوکار گردند وعده فرمود که در ظهور امام زمان در زمین خلافتشان دهد چنانکه امم صالح پیمبران سلف را جانشین پیشینیان انها نمود و دین پسندیده انان را که اسلام واقعی است بر همه ادیان تمکین و تسلط عطا کند و به همه انان پس از خوف و اندیشه از دشمنان ایمنی کامل دهد که مرا به یگانگی بی هیچ شائبه شرک و ریا پرستش کنند و بعد از ان هر که کافر شود پس انان به حقیقت همان فاسقان تبهکارند
و نماز را به پا دارید و زکات بدهید و رسول ما را اطاعت کنید باشد که مورد لطف و رحمت شوید
ای رسول هرگز مپندار که کافران در زمین معجز و قدرتی خواهند یافت و جایگاهشان نیز در اخرت دوزخ است که بسیار منزلگاه بدی است
ای کسانی که ایمان اورده‌اید بدانید که بندگان ملکی شما و اطفال شما که هنوز به وقت احتلام و زمان بلوغ نرسیده‌اند باید شبانه روزی سه مرتبه از شما اجازه ورود بخواهند یک بار پیش از نماز صبح و دیگر هنگام ظهر که جامه‌ها را از تن برمی‌گیرید و دیگر پس از نماز خفتن که این سه وقت هنگام عورت و خلوت شماست اکثر برهنه یا در لباس کوتاهید و بعد از این سه بار اجازه دیگر باکی بر شما و انها نیست که بی‌دستور با بندگان و اطفال خود گرد یکدیگر جمع شوید و هر ساعت در کارها به شما مراجعه کنند خدا ایات را بر شما چنین روشن بیان می‌کند و خدا به کار بندگان دانا و به مصالح خلق اگاه است
و ان گاه که اطفال شما به حد بلوغ و احتلام رسیدند باید مانند سایر بالغان البته همه وقت با اجازه وارد شوند خدا ایات خود را برای شما بدین روشنی بیان می‌کند و خدا به صلاح بندگان دانا و در وضع تکلیف محکم کار است
و زنان سالخورده که از ولادت و عادت باز نشسته‌اند و امید ازدواج و نکاح ندارند بر انان باکی نیست در صورتی که اظهار تجملات و زینت خود نکنند که جامه‌های خود یعنی لباسهای رو مانند عبا و چادر و روپوش و امثال ان را نزد نامحرمان برگیرند و باز هم عفت و تقوا گزینی و بر نگرفتن جامه بر انان در دین و دنیا بهتر است و خدا به سخنان خلق شنوا و به اغراض و نیات انها اگاه است
بر نابینایان و لنگان و بیماران باکی نیست که به جهاد نروند یا تندرستان با انها معاشر و همسفره شوند و نیز باکی بر شما نیست که از خانه‌های خود و پدران خود و مادرانتان و برادران و خواهران و عمو و عمه و خالو و خاله خویش غذا تناول کنید یا انکه از هر جا که کلید ان در دست شماست یا خانه رفیق خود باکی نیست که از مجموع یا هر یک از این خانه‌ها طعامی خورید و با وجود این دستور باز هرگاه بخواهید به خانه‌ای از اینها داخل شوید نخست بر خویش سلام کنید یعنی چون به خانه یا مسجدی درایید بر مسلمانان و همدینان خودتان یا اگر کسی نباشد بر نفس خود باز سلام کنید و خلاصه باخبر وارد شوید که سلام تحیتی با برکت و نیکو از جانب خداست خدا ایات خود را این گونه برای شما روشن بیان می‌کند باشد که در انها تعقل کنید و طریق سعادت و هدایت بازجویید
مومنان حقیقی انهایی هستند که به خدا و رسولش ایمان و انقیاد کامل دارند و هرگاه در کاری اجتماعشان به حضور رسول صلی الله علیه و اله و سلم لازم باشد حاضر ایند و تا اجازه نخواهند هرگز از محضر او بیرون نمی‌روند و ای رسول ما انان که از تو اجازه می‌خواهند اینان به حقیقت اهل ایمان به خدا و رسولند پس چون از تو اجازت طلبند که بعضی مشاغل و امور خود را انجام دهند از انان هر که را خواهی اجازه ده و بر انها از خدا طلب مغفرت و امرزش کن که خدا بسیار امرزنده و مهربان است
ای مومنان شما دعای رسول صلی الله علیه و اله و سلم و ندا کردن او را مانند ندای بین یکدیگر بدون حفظ ادب مقام رسالت قرار مدهید یا دعای او را مانند دعای خود نامستجاب مپندارید خدا به حال انان که برای سرپیچی از حکمش به یکدیگر پناه برده و از میان شما رخ پنهان می‌دارند اگاه است پس باید کسانی که امر خدا را مخالفت می‌کنند و از ان روی می‌گردانند بترسند که مبادا به فتنه‌ای بزرگ تسلط سلطان جور یا عذاب دردناک دیگر مانند قتل و اسارت گرفتار شوند
اگاه باشید که انچه در اسمانها و زمین است همه ملک خداست شما به هر حالی باشید البته خدا از ان اگاه است و روزی که بندگان را به سوی او بازگردانند یعنی هنگام مرگ یا قیامت ان روز به جزای هر نیک و بدی که کرده‌اند اگاهشان می‌گرداند و خدا به هر چیزی کاملا داناست