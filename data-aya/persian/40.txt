حم از اسرار خدا و رسول است
نزول این کتاب اسمانی قران از جانب خدای مقتدر داناست
خدایی که بخشنده گناه و پذیرنده توبه بندگان با ایمان و منتقم سخت از مردم ظالم بی‌ایمان و صاحب رحمت و نعمت است جز او هیچ خدایی نیست بازگشت همه به سوی اوست
و بدان ای رسول که در ایات خدا کسی به انکار و جدل جز مردم کافر برنخیزد پس تو از اینکه کافران بر شهر و دیارها مسلط و متصرفند دل نبازی که اگر به انها مهلتی دادیم موقع انتقام خواهد رسید
اگر امت تو را تکذیب کردند غم مدار که پیش از اینان هم قوم نوح و طوایف بعد از نوح نیز پیغمبران را تکذیب کردند و هر امتی همت گماشت که پیغمبر خود را دستگیر و هلاک گرداند و جدل و گفتار باطل به کار گرفت تا برهان حق را پایمال سازد من هم انها را به کیفر کفر گرفتم و چگونه عقوبت سخت کردم
و همین گونه وعده خدای تو بر عقاب و کیفر کافران امتت محقق و حتم است که انها همه اهل دوزخ هستند
فرشتگانی که عرش با عظمت الهی را بر دوش گرفته و انان که پیرامون عرشند به تسبیح و ستایش حق مشغولند هم خود به خدا ایمان دارند و هم برای اهل ایمان از خدا امرزش و مغفرت می‌طلبند که ای پروردگاری که علم و رحمت بی‌منتهایت همه اهل عالم را فرا گرفته است گناه انان که توبه کردند و راه رضای تو را پیمودند ببخش و انان را از عذاب دوزخ محفوظ دار
پروردگارا تو انها را به بهشت عدنی که وعده‌شان فرمودی با پدران و مادران صالح و هم جفت و فرزندانشان و اصل گردان که همانا تویی خدای با حکمت و اقتدار
و هم ان مومنان را از ارتکاب اعمال زشت نگاه دار که هر که را تو از زشتکاری امروز محفوظ داری در حق او رحمت و عنایت بسیار فرموده‌ای و ان به حقیقت رستگاری بزرگ از بلایا و فیروزی عظیم در اخرت خواهد بود
انان که کافر شدند چون به دوزخ در افتند و از فرط خشم دشمن جان خود شوند به انها خطاب شود که خشم و قهر خدا بسیار از خشم شما بر خود سخت‌تر است چرا که شما را به ایمان دعوت می‌کردند و شما کافر می‌شدید
در ان حال کافران گویند پروردگارا تو ما را دو بار بمیراندی و باز زنده کردی یک بار در دنیا میراندی و در قبور و عالم برزخ زنده کردی دوم بار در قبور میراندی و به قیامت زنده کردی تا ما به گناهان خود اعتراف کردیم ایا اینک ما را راهی هست که از این عذاب دوزخ بیرون اییم
به انها گویند این عذاب برای ان است که شما چون خدا به یکتایی یاد می‌شد به او کافر می‌شدید و اگر بر او شریک می‌گرفتند ایمان می‌اوردید پس اینک حکم عفو و عقوبت شما با خدای متعال بزرگوار است
اوست خدایی که به شما ایات قدرت خود را در عالم افاق و انفس پدیدار می‌سازد و از اسمان به وسیله برف و باران بر شما روزی می‌فرستد و متذکر این معنی نشوند مگر کسانی که دایم رو به درگاه خدا ارند
پس خدا را بخوانید در حالی که دین را برای او خالص کرده باشید هر چند کافران نخواهند
که او دارای شئون و مراتب رفیع و صاحب عرش عظیم است روح همان فرشته جان بخش را از امر خود بر هر که از بندگانش بخواهد می‌فرستد تا خلق را از روز ملاقات ثواب و عقاب بترساند
ان روزی که همه خلق پدیدار شوند و نیک و بدشان اشکار گردد که هیچ کرده انها بر خدا پنهان نباشد در ان روز سلطنت عالم با کیست با خدای یکتای بس قاهر منتقم است
ان روز هر نفسی به انچه کرده جزا خواهد یافت ان روز بر هیچ کس ستم نخواهد شد که خدا ی عادل حساب خلق به یک لحظه می‌کند
و ای رسول امت را از روز نزدیک قیامت بترسان که از هول و ترس ان روز جانها به گلو می‌رسد و از بیم ان حزن و خشم خود فرو می‌برند و ستمکاران را هیچ یار گرم و دلسوز و یاوری که شفاعتش پذیرفته شود نخواهد بود
و خدا بر نگاه خیانت چشم خلق و اندیشه‌های نهانی دلها ی مردم اگاه است
و خدا به حق حکم می‌کند و غیر او انچه را به خدایی می‌خوانند هیچ حکم و اثری در جهان نتوانند داشت خداست که دعای خلق را شنوا و به احوال بندگان بیناست
ایا مردم در روی زمین سیر و سفر نکردند تا عاقبت کار پیشینیانشان را ببینند که انها با انکه بسیار از اینان قوی‌تر و اثار وجودیشان در روی زمین بیشتر بود سرانجام خدا به کیفر گناهانشان بگرفت و همه را هلاک ساخت و از قهر و انتقام خدا هیچ کس نگهدارشان نبود
این هلاکت پیشینیان بدین سبب بود که پیمبرانشان با ایات و ادله روشن به سوی انها می‌امدند و انان از جهل و عناد کافر شدند خدا هم انان را به عقوبت گرفت که خدا بسیار مقتدر و سخت کیفر است
و همانا موسی را با ایات و معجزات و حجت اشکار فرستادیم
به سوی فرعون و هامان و قارون انها گفتند او ساحر بسیار دروغگویی است
و ان گاه که او از جانب ما به صدق و حقیقت به سوی انان امد فرعون و قومش به مردم گفتند بروید پسران انان که به موسی ایمان اوردند بکشید و زنانشان را زنده گذارید تا ضعیف و نابود شوند و ما بالعکس انها را قوی کردیم اری مکر و تدبیر کافران جز در ضلالت و خسرانشان به کار نیاید
و فرعون به درباریانش گفت بگذارید تا من موسی را به قتل رسانم و او خدای خود را به یاری طلبد می‌ترسم که ایین شما را تغییر دهد و در زمین فتنه و فسادی برانگیزد
و موسی گفت من به خدای افریننده من و شما و همه عالم از شر هر کافر متکبری که به روز حساب ایمان نمی‌اورد پناه می‌برم
و مرد با ایمانی از ال فرعون که ایمانش را پنهان می‌داشت با فرعونیان گفت ایا مردی را به جرم اینکه می‌گوید پروردگار من خداست می‌کشید در صورتی که با معجزه و ادله روشن از جانب خدایتان برای هدایت شما امده است اگر او دروغگوست گناه دروغش بر خود اوست و لیکن اگر راستگو باشد از وعده‌های او بعضی به شما برسد و همه هلاک خواهید شد که خدا البته مردم مسرف ستمکار و دروغگو را هرگز هدایت نخواهد کرد
ای قوم امروز ملک و سلطنت و چیرگی بر زمین مصر با شماست لیکن اگر قهر و انتقام خدا بر ما برسد کیست که ما را از ان نجات تواند داد فرعون باز گفت جز ان که رای به قتل موسی دادم رای دیگر نمی‌دهم و جز این صلاح نمی‌دانم و شما را جز به راه صواب دلالت نمی‌کنم
باز همان شخص با ایمان به فرعونیان گفت ای قوم من بر شما می‌ترسم از روزی مانند روز سخت احزاب و امم پیشین
مثل روزگار ناگوار قوم نوح و عاد و ثمود و امم بعد از اینان که همه به کیفر کفر و عصیان هلاک شدند و خدا هیچ اراده ظلم در حق بندگان نکند و هلاک انها به سو اختیار خود است
و ای قوم من بر شما از عذاب روز قیامت که خلق از سختی ان به فریاد ایند و یکدیگر را بخوانند سخت می‌ترسم
روزی که از عذاب ان به پشت بگریزید و هیچ از قهر خدا پناهی نیابید و هر که را خدا در گمراهی واگذارد دیگر برای او راهنمایی نیست
و از این پیش یوسف کنعان به سوی شما مصریان با معجزات و ادله روشن به رسالت امد و دایم از ایاتی که برای شما اورد در شک و ریب بماندید تا انکه یوسف از دنیا برفت گفتید که دیگر خدا پس از یوسف هرگز رسولی نمی‌فرستد بلی این چنین خدا مردم مسرف ستمگری را که در ایات خدا و معجزات رسل در شک و ریبند به گمراهی و خذلان خود وا می‌گذارد
انان که در ایات خدا بی‌هیچ حجت و برهان به جدال و انکار برمی‌خیزند این کار سخت خدا و رسول و اهل ایمان را به خشم و غضب ارد بلی این گونه خدا بر دل هر متکبر خود کامه‌ای مهر شقاوت می‌زند که با سعادت خود دشمن می‌شود
و فرعون به وزیرش گفت ای هامان برای من کاخی بلند پایه اسمان خراش بنیاد کن تا شاید به درها راه یابم
به درهای اسمانها و بر خدای موسی اگاه شوم و از صدق و کذب موسی تحقیقی کنم و من هنوز موسی را دروغگوی می‌پندارم و این چنین در نظر جاهلانه فرعون عمل زشتش زیبا نمود و راه حق و خدا پرستی بر او مسدود شد و مکر و تدبیر فرعون جز بر زیان و هلاکش به کار نیامد
و باز همان شخص مومن گفت ای قوم مرا پیروی کنید تا شما را به راه حق و صواب دلالت کنم
ای قوم این زندگانی فانی دنیا متاع ناچیزی بیش نیست و سرای اخرت منزلگاه ابدی و حیات جاودانی است
و بدانید که هر کس کار بدی در دنیا کرده انجا الا به مثل ان مجازات نشود و هر که از مرد و زن عمل صالح به جا اورده در صورتی که با ایمان باشند انان در بهشت جاودان داخل شوند و انجا از رزق بی‌حساب و نعمت بی‌شمار برخوردار گردند
و ای قوم چرا من شما را به راه نجات و طریق بهشت دعوت می‌کنم و شما مرا به سوی اتش دوزخ می‌خوانید
شما مرا دعوت می‌کنید که به خدا کافر شوم و از بی‌دانشی بتی را که در جهان هیچ موثر نمی‌دانم شریک خدا قرار دهم و من شما را به سوی خدای مقتدر بسیار با بخشش و امرزش می‌خوانم
بی‌شک انچه شما مرا به سوی او می‌خوانید از بتها و فراعنه و معبودان باطل ان هیچ دعوتی و اثر سودمندی در دنیا و اخرت ندارد و محققا بدانید که در قیامت بازگشت ما به سوی خداست و البته مسرفان ستمکاران فاسق در انجا همه اهل اتش دوزخند
پس به زودی گفتارم را هنگام پاداش عمل متذکر می‌شوید و من کار خود به خدا وامی‌گذارم که او کاملا بر احوال بندگان بیناست
قوم به جای انکه پند مومن ال فرعون را بشنوند قصد ازارش کردند پس خدا از شر و مکر فرعونیان او را محفوظ داشت و عذاب سخت ال فرعون را فرا گرفت و همه به دریای هلاک غرق شدند
اینک که در عالم برزخند انها صبح و شام بر اتش دوزخ عرضه می‌شوند و چون روز قیامت بر پا شود خطاب اید که فرعونیان را به سخت‌ترین عذاب جهنم وارد کنید
و یاد ار وقتی که در اتش دوزخ با هم به احتجاج و مجادله برایند ضعیفان ملت به پیشوایان گردنکش خود می‌گویند ما در دنیا پیروی شما کردیم که گمراه شدیم ایا می‌توانید امروز شما هم به عوض ان از اتش عذاب ما بکاهید
پیشوایان متکبر پاسخ دهند که ما و شما همه باید در اتش دوزخ یکسان معذب باشیم که خدا میان بندگان البته به عدل حکم فرموده است
و اهل دوزخ به خازنان جهنم گویند از خدای خود بخواهید که روزی عذاب ما را تخفیف دهد
انها پاسخ دهند که ایا پیغمبران شما با معجزات و ادله روشن برای هدایت شما نیامدند دوزخیان گویند اری امدند ما پیروی انان نکردیم و بدین روز سیاه افتادیم پس خازنان جهنم گویند اینک هر چه می‌خواهید دعا و ناله کنید که دعای کافران جز در ضلالت و زیان نخواهد بود
ما که خدای تواناییم البته رسولان خود و اهل ایمان را هم در دنیا ظفر و نصرت می‌دهیم و هم روز قیامت که گواهان اعمال نیک و بد به شهادت برخیزند مومنان را به مقامات بهشتی پاداش می‌دهیم
در ان روز ستمکاران را پشیمانی و عذرخواهی سود ندهد و بر انها خشم و لعن و منزلگاه بد جهنم مهیاست
و همانا ما به موسی مقام هدایت عطا کردیم و بنی اسرائیل قوم او را وارث کتاب بزرگ تورات گردانیدیم
تا ان قوم هدایت یابند و خردمندان پند گیرند
پس ای رسول ما بر ازار امت صبر کن که البته وعده ثواب و عقاب خدا حق است و بر گناه خود از خدا امرزش طلب کن یعنی بر گناه امت نادان از درگاه خدا امرزش خواه و صبح و شام به تسبیح و ذکر و ستایش پروردگار خود پرداز
انان که در ایات خدا بی‌هیچ حجت و برهان که انان را امده باشد راه انکار و جدل پیمایند جز تکبر و نخوت و قصد ریاست چیزی در دل ندارند که به ارزوی دل هم اخر نخواهند رسید پس تو از شر و فتنه انها پناه به درگاه خدا بر که خدا شنوا و بیناست
البته خلقت اسمانها و زمین بسیار بزرگتر و مهمتر از خلقت بشر است و لیکن اکثر مردم این معنا را درک نمی‌کنند
و هرگز جاهل نابینا و شخص عالم بینا یکسان نیستند و هم انان که ایمان اورده و نیکوکار شدند نزد خدا با کافران بدکردار مساوی در درجات اخرت نیستند لیکن بسیار کم این حقیقت را متذکر می‌شوید
البته ساعت قیامت بی‌هیچ شک می‌اید و لیکن بیشتر مردم تا ساعت مرگ به ان ایمان نمی‌اورند
و خدای شما فرمود که مرا با خلوص دل بخوانید تا دعای شما مستجاب کنم انان که از دعا و عبادت من اعراض و سرکشی کنند زود با ذلت و خواری در دوزخ شوند
خداست ان که شب تار را برای اسایش و استراحت شما قرار داده و روز را برای کسب و کار شما به چراغ خورشید روشن گردانید که خدا را در حق مردمان فضل و احسان است و لیکن اکثر مردم شکر نعمتش به جا نمی‌ارند
همان خدا پروردگار شما افریننده همه موجودات عالم است جز او هیچ خدایی نیست پس ای بندگان از درگاه یگانه معبود حق به کجا بازگردانیده و فریفته معبودان باطل می‌شوید
انان که ایات و رسل الهی را انکار کردند هم این گونه از بندگی حق باز گردانیده و مغرور معبودان باطل می‌شوند
خداست ان که زمین را ارامگاه شما قرار داد و اسمان را کاخی رفیع برافراشت و شما را به نیکوترین صورتها بیافرید و از غذاهای لذیذ خوش به شما روزی داد این خدا پروردگار شماست زهی برتر و بزرگوار است خدای یکتا پروردگار عالمیان
او خدای زنده ابد است جز او هیچ خدایی نیست پس تنها او را بخوانید و به اخلاص در دین بنده او باشید که ستایش و سپاس مخصوص خدای یکتا افریدگار عالمیان است
ای رسول ما بت پرستان را بگو که مرا از پرستش معبودان باطلی که شما به جای خدا می‌پرستید البته منع کرده‌اند چرا که بر من از خدای خود به وحی ایات و ادله روشنی امده است و من مامورم که تنها تسلیم امر خدای عالمیان باشم
اوست خدایی که شما را از خاک ناچیز بیافرید و سپس از قطره اب نطفه و ان گاه از خون بسته علقه پس شما را از رحم مادر طفلی بیرون اورد تا انکه به سن رشد و کمال برسید و باز پیری سالخورده شوید و برخی از شما پیش از سن پیری وفات کنند و تا همه به اجلی معین برسید و این چنین کردیم تا مگر قدرت خدا را تعقل کنید
اوست خدایی که خلائق را زنده می‌کند و می‌میراند و چون به خلقت چیزی حکم نافذ و مشیت کاملش تعلق گیرد به محض اینکه گوید موجود باش بی‌درنگ موجود می‌شود
ایا کسانی را که در ایات ما راه جدال و انکار پیمودند ندیدی که چگونه از حق بازگردانیده شوند
انان که کتاب ما را و احکامی که رسولان خود را بر ابلاغ ان فرستادیم تکذیب کردند به زودی کیفر کردارشان را خواهند دانست
ان گاه که گردنهاشان با غل و زنجیرها ی اتشین بسته شود و کشیده شوند
در حمیم دوزخ و اب گرم و عفن جهنم سپس در اتش سوخته و افروخته شوند
ان گاه به انها گویند کجا رفتند معبودان باطلی که شریک خدا می‌شمردید
و از خدا روی می‌گردانیدید ان مشرکان جواب گویند ان بتها همه از نظر ما محو و نابود شدند بلکه ما از این پیش چیزی را به خدایی نمی‌خواندیم خدا این گونه مردم کافر مشرک را گمراه می‌گرداند یعنی از رحمت خود محروم می‌کند
این قهر و عذاب شما کافران بدین سبب است که در دنیا از پی تفریح و هوسرانی باطل بودید و دایم به نشاط و شهوت پرستی سرگرم شدید
اینک به کیفر کفرتان به درهای دوزخ درایید که انجا جاودان معذب خواهید بود که متکبران را که سر از فرمان حق کشیدند در اخرت بسیار منزلگاه بدی است
پس ای رسول چند روزی بر ازار کافران امت صبر کن که البته وعده ثواب و عقاب خدا حق است که اگر انها را در حیات تو و مقابل چشم تو به بعضی از وعده‌های خود که به انها می‌دادیم به شمشیر تو عقوبت کنیم یا چنانچه تو را قبض روح کنیم باز رجوع انها به سوی ماست و در قیامت به کیفر اعمالشان می‌رسانیم
و همانا ما رسولان بسیاری پیش از تو فرستادیم که احوال بعضی را بر تو حکایت کردیم و برخی را نکردیم و هیچ رسولی جز به امر خدا نشاید معجز و ایتی برای امت بیاورد و چون فرمان خدا بر غلبه حق و محو باطل فرا رسد ان روز بر همه به حق حکم کنند و انجا کافران مبطل زیانکار شوند
خداست ان که برای شما ادمیان چهار پایان را افرید تا بر بعضی سوار شوید و از برخی تغذیه کنید
و نیز نفع بسیار دیگر از انها ببرید و از سواری و باربری و شیار زمین حوائج و اغراضی که در دل دارید با انها در سفر و حضر انجام دهید و بر انها در خاک و بر کشتی‌ها در اب سوار می‌شوید
و خدا ایات قدرت و رحمت خود را به شما ارائه دهد پس کدام یک از ایات الهی را انکار توانید کرد
ایا این مردم در زمین به سیر و سفر نرفتند تا عاقبت حال پیشینیانشان را که از اینها بسیار بیشتر و قوی‌تر و موثرتر در زمین بودند مشاهده کنند که چگونه همه هلاک شدند و انچه اندوختند انها را از مرگ و هلاکت حفظ و حمایت نکرد
پس ان گاه که رسولانشان با معجزات و ادله روشن به سوی انها امدند ان مردم نادان به دانش و عقاید باطل خود شاد و مغرور شدند و وعده عذابی که مسخره می‌کردند همه را فرا گرفت
و چون شدت قهر و عذاب ما را به چشم دیدند در ان حال از کفر و شرک پشیمان شده و گفتند ما به خدای یکتا ایمان اوردیم و به همه بتهایی که شریک خدا می‌گرفتیم کافر شدیم
اما ایمانشان پس از دیدن مرگ و مشاهده عذاب ما بر انها هیچ سودی نبخشید سنت خدا و حکمت الهی از ازل چنین در میان بندگان حکمفرما بوده که رسول و کتاب به امر و نهی و وعده ثواب و عقاب و نجات مومنان و هلاک کافران بفرستد تا خلق به اطاعت و عصیان امتحان شوند و انجا کافران زیانکار شدند