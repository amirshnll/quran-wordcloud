حم قسم به خدای حمید و مجید که
تنزیل این قران عظیم از جانب خدای مقتدر حکیم است
ما اسمانها و زمین و انچه را بین انهاست جز به حق و برای حکمت و مصلحت خلق و جز در وقت معین نیافریده‌ایم و انان که کافرند از هر چه پند و اندرزشان کنند و بیمشان دهند روی می‌گردانند
بگو جز خدا همه ان بتهایی که به خدایی می‌خوانید به من نشان دهید که ایا در زمین چیزی افریده‌اند یا شرکتی با خدا در خلقت اسمانها دارند اگر از کتب اسمانی پیشین دلیلی بر خدایی بتان دارید یا کمتر اثر و نشان بر درستی عقیده شرک یافته‌اید اگر راست می‌گویید بر من بیاورید
و کیست گمراه‌تر از ان که جز خدا کسی را بپرستد که هیچ در حوائج تا قیامت او را اجابت نکند و از هر چه بخوانندشان خود بی خبر باشند
و چون در قیامت خلق محشور شوند انجا معبودان باطل با مشرکان دشمن و از پرستش انها بیزارند
و هر گاه ایات روشن ما را بر مردم تلاوت کنند انان که کافر شدند چون ایات الهی امد گویند که این کتاب سحر اشکارایی است
بلکه کافران می‌گویند که محمد خود این ایات قران را فرا بافته است بگو اگر این قران را من از خود بافته باشم شما از قهر خدا هیچ قدرت بر نجات من ندارید او به افکاری که در ان فرو می‌روید داناتر است گواه میان من و شما هم او کافی است و اوست خدای بسیار امرزنده و مهربان
بگو من از بین رسولان اولین پیغمبر نیستم که تازه در جهان اوازه رسالت بلند کرده باشم تا تعجب و انکار کنید و نمی‌دانم که با من و شما عاقبت چه می‌کنند من جز انچه بر من وحی می‌شود پیروی نمی‌کنم و جز انکه با بیان روشن خلق را اگاه کنم و از خدا بترسانم وظیفه‌ای ندارم
بگو چه تصور می‌کنید اگر از جانب خدا باشد و شما به ان کافر شوید در صورتی که از بنی اسرائیل شاهدی چون عبد الله سلام عالمی بر حق بودن قران گواهی دهد و ایمان ارد و شما تکبر ورزید جز ان است که به عذاب خدا گرفتار می‌شوید اری البته خدا مردم ستمکار را هدایت نخواهد کرد
و کافران گفتند اگر دین اسلام بهتر از بت‌پرستی بود مردم فقیر زبونی از ما در ایمان به ان سبقت نمی‌گرفتند و انها چون به قران هدایت نمی‌شوند خواهند گفت که این کتاب دروغی از گفتار پیشینیان است
و پیش از قران کتاب تورات بر موسی که امام و پیشوای مهربان خلق بود نازل گردید و این کتاب قران مصدق کتب اسمانی پیشین به زبان فصیح عربی نازل شده تا ستمکاران عالم را از عذاب خدا بترساند و نیکوکاران را بشارت به رحمت ایزد دهد
انان که گفتند افریننده ما خداست و بر این سخن پایدار و ثابت ماندند بر انها هیچ ترس و بیمی و حزن و اندوهی در دنیا و عقبی نخواهد بود
انان اهل بهشتند و به پاداش اعمال نیک همیشه در بهشت ابد مخلد خواهند بود
و ما انسان را به احسان در حق پدر و مادر خود سفارش کردیم که مادر با رنج و زحمت بار حمل او کشید و باز با درد و مشقت وضع حمل نمود و سی ماه تمام مدت حمل و شیرخواری او بود تا وقتی که طفل به حد رشد رسید و ادمی چهل ساله گشت و عقل و کمال یافت ان گاه سزد که عرض کند بار خدایا مرا بر نعمتی که به من و پدر و مادر من عطا فرمودی شکر بیاموز و به کار شایسته‌ای که رضا و خشنودی تو در ان است موفق دار و فرزندان مرا صالح گردان من به درگاه تو باز امدم و از تسلیمان فرمان تو شدم
این بندگانند که به نیکوترین اعمال خود مقبول درگاه ما شده و در زمره اهل بهشت از گناهانشان می‌گذریم این وعده صدقی است که به انها بشارت می‌داده‌اند
و چقدر ناخلف است فرزندی که پدر و مادر را گفت اف بر شما باد ایا به من وعده می‌دهید که پس از مرگ مرا زنده کرده و از قبر بیرون می‌ارند در صورتی که پیش از من گروه و طوایف بسیاری رفتند و یکی باز نیامد ان گاه پدر و مادر به خداست غاثه کنند که پروردگارا تو فرزند ما را هدایت کن و به او گویند که وای بر تو ایمان بیار البته وعده خدا بر حق و حقیقت است باز ان نا اهل فرزند گوید این سخنان جز افسانه و اوهام پیشینیان نیست
اینان در میان طوایف بسیاری از جن و انس که از این پیش به کفر مردند کسانی هستند که وعده عذاب خدا بر انها حتم است و اینها به حقیقت زیانکاران عالمند
و برای تمام مردم مومن و کافر به مقتضای اعمالشان درجاتی معین است در عالم قیامت تا عدل خدا درباره انها اشکار شود و تا همه را به پاداش و مزد اعمال خود کاملا برساند و هیچ ستمی به انها نخواهد شد
و روزی که کافران را بر اتش دوزخ عرضه کنند فرشتگان قهر و عذاب به انها گویند شما لذات بهشتی و خوشیهایتان را در زندگانی دنیا به شهوت رانی و ظلم و عصیان از بین بردید و بدان لذات دنیوی بر خوردار و دلباخته بودید پس امروز به عذاب ذلت و خواری مجازات می‌شوید چون در زمین به ناحق تکبر می‌کردید و راه فسق و تبهکاری پیش می‌گرفتید
و یاد ار حال هود پیغمبر قوم عاد را که چون در سرزمین احقاف امتش را وعظ و اندرز کرد و از قهر خدا بترسانید و پیش از هود و بعد از او هم بسیار پیمبر بر انذار خلق امد باری هود قومش را گفت هرگز جز خدای عالم کسی را نپرستید که من بر شما از عذاب روز بزرگ قیامت می‌ترسم
قوم هود در پاسخ گفتند ایا تو امده‌ای ما را از پرستش بتان که خدایان ما هستند منع کنی پس تو زود وعده عذابی را که به ما می‌دهی بیار اگر راست می‌گویی
هود در جواب گفت علمش نزد خداست و من انچه را که بر ان رسالت داشتم به شما ابلاغ کردم و لیکن شما را بسیار مردم نادانی می‌بینم
پس چون ان عذاب را به شکل ابری دیدند که بر رودخانه‌هاشان روی اورد گفتند این ابری است که بر ما باران می‌بارد هود به انها گفت چنین نیست بلکه اثر عذابی است که به تعجیل درخواستید این باد سختی است که در ان عذابی دردناک است
این بادی است که هر چیزی را به امر خدای خود نابود و هلاک می‌سازد پس شبی صبح کردند که جز خانه‌های ویران انها دیده نمی‌شد و اثری از انان نماند بلی ما بدین گونه قوم بدکار را کیفر می‌دهیم
و به ان قوم عاد تمکین و قوتی دادیم که شما امت را چنان نیروی بدنی ندادیم و با انکه بر انها گوش و چشم و قلب مدرک قرار دادیم تا با قوای ادراکی خداشناس شوند هیچ این قوای مدرکه انها را از عذاب نرهانید بدین جهت که ایات خدا را انکار می‌کردند و ان عذابی که بدان استهزا می‌کردند به انها فرا رسید
و ما چه بسیار اهل شهر و دیار را که در اطراف شما بودند به کیفر کفر همه را هلاک کردیم و ایات عبرت برای مردم را به گونه‌های مختلف بیان داشتیم تا مگر از کفر و گناه به درگاه خدا باز گردند
پس چرا جز خدا معبودانی که به انها تقرب می‌جستند هیچ انها را یاری نکردند بلکه از نظرشان محو و نابود شدند و این خدایی ان بتها سخنان بی حقیقت و دروغی بود که خود می‌بافتند
و یاد ار وقتی که ما تنی چند از جنیان را متوجه تو گردانیدیم که استماع ایات قران کنند چون نزد رسول رسیدند با هم گفتند گوش فرا دهید چون قرائت تمام شد به سوی قومشان برای هشدار و تبلیغ و هدایت باز گردیدند
گفتند ای طایفه ما ما ایات کتابی را شنیدیم که پس از موسی نازل شده در حالی که کتب اسمانی تورات و انجیل را که در مقابل او بود به راستی تصدیق می‌کرد و خلق را به سوی حق و طریق راست هدایت می‌فرمود
ای طایفه ما شما هم داعی حق محمد مصطفی ص را اجابت کنید و به او ایمان ارید تا خدا از گناهانتان در گذرد و شما را از عذاب دردناک قیامت نگاه دارد
و هر که داعی حق را اجابت نکند در زمین مفر و پناهی از قهر خدا نتواند یافت و جز او هیچ یار و یاوری نخواهد داشت و چنین کسان در ضلالت و گمراهی اشکار هستند
ایا کافران ندیدند خدایی که اسمانها و زمین را افرید و هیچ از افرینش انها فرو نماند البته هم او قادر بر ان است که مردگان را باز زنده کند اری البته او بر هر چیز قادر است
و روزی که کافران را بر اتش دوزخ عرضه کنند به انها گویند ایا این وعده دوزخ حقیقت نبود گویند بلی به پروردگارمان سوگند که حق بود خدا گوید پس امروز به کیفر کفرتان سختی عذاب دوزخ را بچشید
ای رسول ما تو هم مانند پیغمبران اولوا العزم در تبلیغ دین خدا و تحمل اذیت امت صبور باش و بر امت به عذاب تعجیل مکن تا روزی که انچه وعده داده شده به چشم ببینند ان روز پندارند که در دنیا به جز ساعتی از روز درنگ نداشتند این قران و ایات وعده و وعیدش تبلیغ رسالت و اتمام حجتی است پس ایا به قیامت جز مردم شهوت پرست فاسق هیچ کس هلاک خواهد شد