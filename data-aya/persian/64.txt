هر چه در اسمانها و زمین است همه به تسبیح و ستایش خدا مشغولند که سلطنت ملک هستی و ستایش اهل عالم برای اوست و او بر هر چیز تواناست
اوست خدایی که شما را افرید باز شما بندگان فرقه‌ای کافر ناسپاس و بعضی مومن خداشناس هستید و خدا به هر چه کنید کاملا بیناست
خدا اسمانها و زمین را به حق و نظم احسن اتقن افرید و شما ادمیان را به زیباترین صورت برنگاشت و بازگشت همه خلایق به سوی اوست
او انچه را که در اسمانها و زمین است و انچه را که شما پنهان و اشکار کنید همه را می‌داند و خدا به اسرار دلها هم داناست
ایا حکایت حال پیشینیان که کافر شدند به شما نرسید که هم در دنیا به کیفر کردارشان رسیدند و هم در اخرت عذاب دردناک بر انان مهیاست
این عذاب برای ان بود که رسولان انها با ادله و معجزات به سویشان می‌امدند و انها به تکذیب و طعن می‌گفتند ایا بشرهایی مانند ما رهنمایی ما توانند کرد پس کافر شدند و روی گردانیدند و البته خدا از کفر و ایمان خلق بی‌نیاز است که خدا غنی بالذات و ستوده به جمیع صفات است
کافران گمان کردند که هرگز پس از مرگ برانگیخته نمی‌شوند بگو چرا به خدای من سوگند که البته برانگیخته می‌شوید و سپس به نتیجه اعمال خود اگاهتان گردانند و این کار بر خدا بسیار اسان است
پس به خدا ایمان ارید و به رسول او و نور علم و حکمتی که بندگان را در ایات قران فرستاده‌ایم بگروید و بترسید که خدا به هر چه کنید اگاه است
یاد ارید روزی که خدا همه شما را به عرصه محشر برای حساب جمع می‌گرداند و ان روز روز غبن و پشیمانی بدکاران است و هر که به خدا ایمان ارد و نیکوکار شود خدا گناهانش بپوشد و در باغهای بهشتی که زیر درختانش نهرها جاری است داخل گرداند که در ان بهشت ابدا جاودان متنعم باشند و این به حقیقت سعادت و رستگاری بزرگ خواهد بود
و انان که کافر شدند و ایات ما را تکذیب کردند انها اهل اتش دوزخ و در ان جاودان مخلدند و انجا بسیار بد منزلگاهی است
هیچ رنج و مصیبتی به شما نرسد مگر به فرمان خدا و هر که به خدا ایمان ارد خدا دلش را به مقام عالی رضا و تسلیم هدایت کند و خدا به همه امور عالم داناست
و فرمان خدا و هم اوامر رسول حق را اطاعت کنید که اگر روی بگردانید بر رسول ما جز تبلیغ رسالت و اتمام حجت با بیان روشن تکلیفی نخواهد بود
خدای یکتاست که جز او خدایی نیست و تنها بر خدا اهل ایمان توکل باید کنند
الا ای اهل ایمان زنان و فرزندان شما هم برخی که شما را از طاعت و جهاد و هجرت در دین باز دارند دشمن شما هستند از انان حذر کنید و اگر از عقاب انها پس از توبه انان عفو و امرزش و چشم‌پوشی کنید خدا هم در حق همه شما بسیار امرزنده و مهربان است
به حقیقت اموال و فرزندان شما اسباب فتنه و امتحان شما هستند چندان به انها دل نبندید و بدانید که نزد خدا اجر عظیم بهشت ابد خواهد بود
پس تا بتوانید خدا ترس و پرهیزکار باشید و سخن حق بشنوید و اطاعت کنید و از مال خود برای ذخیره اخرت خویش به فقیران انفاق کنید و کسانی که از خوی لئامت و بخل نفس خود محفوظ مانند انها به حقیقت رستگاران عالمند
اگر به خدا یعنی بندگان محتاج خدا قرض نیکو دهید خدا برای شما چندین برابر گرداند و هم از گناه شما در گذرد و خدا بر شکر و احسان خلق نیکو پاداش دهنده است و بر گناهشان بسیار بردبار است
او دانای عوالم غیب و شهود و سلطان مقتدر ملک وجود و اگاه از صلاح نظام افرینش است