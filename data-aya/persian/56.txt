هنگامی که ان واقعه بزرگ قیامت واقع می‌گردد
که در وقوعش هیچ کذب و جای هیچ شک و ریب نیست
ان روز قومی را به دوزخ خوار و ذلیل کند و طایفه‌ای را به جنت سربلند و رفیع گرداند
ان‌گاه که زمین شدید به حرکت و لرزه در اید
و کوههای سخت متلاشی شوند
و مانند ذرات گرد در هوا پراکنده گردند
و شما خلایق بر سه دسته مختلف شوید
گروهی راستان اصحاب یمین باشند که چقدر حالشان در بهشت ابد نیکوست
و گروهی ناراستان اصحاب شومی و شقاوتند که چقدر روزگارشان در دوزخ سخت است
و طایفه سوم انان که مشتاقانه در ایمان بر همه پیشی گرفتند و در اطاعت خدا و رسول مقام تقدم یافتند
انان به حقیقت مقربان درگاهند
انان در بهشت پرنعمت جاودانی متنعمند
انها جمعی بسیار از امم پیشینیان هستند
و عده قلیلی از متاخران یا بسیاری از مقدمان امت محمد ص و قلیلی از مردم اخر زمان این امت باشند
انان بر سریرهای زربفت مرصع به انواع جواهر تکیه زنند
همه شادان با یاران و دوستان رو به روی یکدیگر بر ان سریرهای عزت می‌نشینند
و پسرانی زیبا که حسن و جوانیشان همیشگی و ابدی است گرد انها به خدمت می‌گردند
با کوزه‌ها ی بلورین و مشربه‌ها ی زرین و جامهای پر از شراب ناب
نه هرگز از انها هر چه نوشند دردسری یابند و نه مستی عقل و رنج خمار کشند
و میوه خوش از هر چه برگزینند
و گوشت مرغان و هر غذا که مایل باشند
و زنان سیه چشم زیبا صورت
که در بها و لطافت چون در و لولو مکنونند بر انها مهیاست
این نعمتهای الهی پاداش اعمال نیک ان بهشتیان است
نه انجا هیچ حرفی لغو و بیهوده شنوند و نه به یکدیگر گناهی بربندند
هیچ جز سلام و تحیت و احترام هم نگویند و نشنوند
و اصحاب یمین هم چه خوش روزگارند
در سایه درختان سدر پرمیوه بی‌خار
و درختان پربرگ سایه‌دار
و در سایه بلند درختان
و در طرف نهر ابهای روان زلال
و میوه‌های بسیار
که هیچ وقت منقطع نشود و هیچ کس بهشتیان را از ان میوه‌ها منع نکند
و فرشهای پربها یا فراش و زنان زیبا
که انها را ما در کمال حسن و زیبایی بیافریده‌ایم
و همیشه ان زنان را با کره گردانیده‌ایم
و شوهر دوست و با غنج و ناز و جوان و همسالان دلنواز
این نعمتهای بهشتی مخصوص اصحاب یمین است
که جمعی از پیشینیان
و جمعی از امت رسول اخر زمان هستند
و اما اصحاب شومی و شقاوت که نامه عملشان به دست چپ است چقدر روزگارشان سخت است
انها در عذاب باد سموم و اب گرم باشند
و سایه‌ای از دود اتش دوزخ
که نه هرگز سرد شود و نه خوش نسیم گردد
این عذاب انها را بدین سبب است که از این پیش به ناز و نعمت پرداختند
و بر گناه بزرگ شرک و عناد لجاجت و اصرار داشتند
و دایم می‌گفتند ایا ما چون مردیم و خاک و استخوان پوسیده شدیم باز هم ما زنده می‌شویم
و ایا پدران گذشته ما زنده خواهند شد
بگو البته تمام خلق اولین و اخرین
همه در وعده گاه روز معین محشر گرد اورده می‌شوند
ان گاه شما ای گمراهان منکر قیامت
از درخت زقوم تلخ دوزخ البته خواهید خورد
تا انکه شکم را از ان پر می‌سازید
ان‌گاه همه از اب گرم جهنم بر روی ان می‌اشامند
بدان‌سان از عطش ان اب را می‌نوشید که شتران تشنه اب می‌اشامند
این است طعام و شراب کافران در روز جزا
ما شما را بیافریدیم پس چرا تصدیق نمی‌کنید
ایا ندیدید و به حقیقت در نیافتید که نخست شما نطفه‌ای بی‌قدر و قابلیت بودید
ایا شما خود ان نطفه را به صورت فرزند انسان می‌افرینید یا ما افریننده‌ایم
ما مرگ را بر همه شما مقدر ساختیم و هیچ کس بر قدرت ما سبق نتواند برد
در اینکه شما را فانی کرده و خلقی دیگر مثل شما بیافرینیم و شما را به صورتی در جهانی دیگر که اکنون از ان بی‌خبرید برانگیزیم
و بی‌شک شما از نشاه اول خود اگاه شدید که از عدم به وجودتان اوردیم پس چرا متذکر عالم اخرت نمی‌شوید
ایا دیدید تخمی را که در زمین می‌کارید
ایا شما ان تخم را می‌رویانید یا ما رویاننده‌ایم
اگر ما بخواهیم کشت و زرع شما را خشک و تباه می‌سازیم تا با حسرت و ندامت به سخنان بیهوده پردازید
و گویید که ما سخت در زیان و غرامت افتادیم
بلکه به کلی محروم گردیدیم
ایا ابی را که شما می‌نوشید متوجهید
ایا شما ان اب را از ابر فرو ریختید یا ما نازل ساختیم
اگر می‌خواستیم ان اب را شور و تلخ می‌گردانیدیم پس چرا شکرگزاری نمی‌کنید
ایا اتشی که روشن می‌کنید می‌نگرید
ایا شما درخت ان را افریدید یا ما افریدیم
ما ان را مایه پند و عبرت و توشه مسافران کوه و بیابان عالم گردانیدیم
پس ای رسول به نام بزرگ خدای خود تسبیح گو
سوگند به مواقع نزول ستارگان یا ایات کریمه قران
و این سوگند اگر بدانید بسی سوگند بزرگی است
که این قران کتابی بسیار بزرگوار و سودمند و گرامی است
که در لوح محفوظ سر حق مقام دارد
که جز دست پاکان و فهم خاصان بدان نرسد
تنزیلی از پروردگار عالم است
ایا با این سخن اسمانی باز انکار و نفاق می‌ورزید
و بهره خود را تکذیب ان قرار می‌دهید
پس چرا هنگامی که جان کسی به گلو رسد
و شما وقت مرگ بر بالین ان مرده حاضرید و او را می‌نگرید
و ما به او از شما نزدیکتریم لیکن شما بصیرت ندارید
پس چرا اگر حیات به دست شما و طبیعت است و شما را افریننده‌ای نیست
روح را دوباره به بدن مرده باز نمی‌گردانید اگر راست می‌گویید
پس بدانید ان که بمیرد اگر از مقربان درگاه خداست
انجا در اسایش و نعمت و بهشت ابدی است
و اگر از اصحاب یمین است
پس وی را بشارت دهید که تو را از هر رنج و درد و الم ایمنی و سلامت است
و اما اگر از منکران و گمراهان است
نصیبش حمیم جهنم است
و جایگاهش اتش دوزخ است
این وعد و وعید البته یقین و حق و حقیقت است
پس به نام بزرگ خدای خود تسبیح گوی