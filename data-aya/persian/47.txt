انان که کافر شدند و راه دین خدا را بر خلق بستند خداوند اعمال انها را تباه و باطل ساخت
و انان که گرویدند و نیکوکار شدند و به قرانی که بر محمد صلی الله علیه و اله و سلم نازل شد که البته بر حق و از جانب خدایشان بود ایمان اوردند خدا از گناهانشان درگذشت و امر دنیا و دین انها را اصلاح فرمود
این تباهی حال کافران و اصلاح مومنان بدان سبب است که کافران پیرو ارا و عقاید اهل باطل گردیدند و اهل ایمان پیرو قران حق که از جانب خدایشان نازل گردید شدند این گونه صریح خدا مثال حال مردم را بیان می‌کند
شما مومنان چون در میدان جنگ با کافران رو به رو شوید باید شجاعانه انها را گردن زنید تا ان گاه که از خونریزی بسیار دشمن را از پا در اوردید پس از ان اسیران جنگ را محکم به بند کشید که بعدا یا بر انها منت نهید و انها را ازاد گردانید یا فدا گیرید تا در نتیجه جنگ سختیهای خود را فروگذارد این حکم فعلی است و اگر خدا بخواهد خود از کافران انتقام می‌کشد و همه را بی زحمت جنگ شما هلاک می‌کند و لیکن با این جنگ کفر و ایمان می‌خواهد شما را به یکدیگر امتحان کند و انان که در راه خدا کشته شدند خدا هرگز اعمالشان را ضایع نگرداند
انها را البته به راه سعادت هدایت کند و امورشان را اصلاح فرماید
و در بهشتی که قبلا به منزل و مقاماتشان همه را شناسا کرده وارد کند
ای اهل ایمان شما اگر خدا را یاری کنید یعنی دین و پیغمبر خدا را خدا هم شما را یاری کند و ثابت قدم گرداند
و انان که کافر شدند نابود و هلاک شوند و خدا اعمالشان را ضایع و باطل سازد
این هلاک کفار بدان سبب است که انها از قرانی که خدا نازل فرمود کراهت و اعراض داشتند پس خدا اعمالشان را محو و نابود فرمود
ایا در زمین به سیر و سفر نمی‌روند تا به چشم خود عاقبت حال پیشینیان را مشاهده کنند که چگونه انها را خدا هلاک کرد و این کافران هم مانند انها به کیفر کفر خود البته می‌رسند
این معامله خدا با کافران و مومنان بدان سبب است که البته خدا یار و مولای مومنان است و کافران هیچ مولا و یاور و یاری ندارند
البته خدا انان را که ایمان اورده و نیکوکار شوند در بهشتی که زیر درختانش نهرها جاری است داخل گرداند و انان که به راه کفر شتافتند به تمتع و شهوت‌رانی و شکم‌پرستی مانند حیوانات پردازند و عاقبت منزل انها اتش دوزخ خواهد بود
چه شهرهای بسیار که از شهر مکه وطن تو که کفار از ان خارجت کردند محکم بنیان‌تر بود ما اهلش را هلاک کردیم و بر نجات خود هیچ یاوری نداشتند
ایا ان کس که از خدای خود حجت علمی و برهانی مانند قران در دست دارد مانند کسانی است که عمل زشتشان در نظر زیبا جلوه کرده و پیرو هوای نفسانی خود شدند
داستان بهشتی که به متقیان وعده دادند این است که در ان باغ بهشت نهرهایی از اب زلال دگرگون ناشدنی است و نهرها از شیر بی انکه هرگز طعمش تغییر کند و نهرها از شراب ناب که نوشندگان را به حد کمال لذت بخشد و نهرها از عسل مصفی و تمام انواع میوه‌ها بر انان مهیاست و فوق همه لذات مغفرت و لطف پروردگارشان ایا حال ان که در این بهشت ابد است مانند کسی است که در اتش مخلد است و اب جوشنده حمیم به خوردشان دهند تا اندرونشان را پاره پاره گرداند
و بعضی از مردم منافق به گفتارت کاملا گوش می‌دهند تا وقتی که از حضورت خارج شوند با اهل علم اصحابت به تمسخر و اهانت می‌گویند رسول باز از سر نو چه گفت اینان هستند که خدا بر دلهاشان مهر قهر نهاد و پیرو هوای نفس خود گردیدند
و انان که هدایت یافتند خدا بر هدایت و ایمانشان بیفزود و پاداش تقوای انها را به انان عطا فرمود
کافران که ایمان نمی‌ارند باز انتظاری دارند جز انکه ساعت قیامت ناگاه فرا رسد که شروط و علائم قیامت بسیاری پدید امد و پس از انکه قیامت بیاید در ان حال تذکر و یاداوری انان چه فایده بخشد
باز هم بدان که هیچ خدایی جز خدای یکتا نیست و تو بر گناه خود منظور از گناه ان حضرت نافرمانی خدا نیست زیرا پیامبر ص معصوم است به تفاسیر مراجعه شود م و برای مردان و زنان با ایمان امرزش طلب و خدا منازل انتقال شما به عالم اخرت و مسکن همیشگی شما همه را می‌داند
و مومنان می‌گویند چه شده که سوره‌ای در حکم جهاد کفار نازل نشد در صورتی که چون سوره‌ای محکم و صریح اید و در ان ذکر جنگ شود انان را که دلهاشان مریض نفاق است بنگری که مانند کسی که از ترس حال بی هوشی بر او دست می‌دهد در تو نگاه می‌کنند اری مرگ و هلاک بر انها سزاوارتر است
راه سعادت طاعت خدا و گفتار نیکو است و پس از انکه امر دین یا کار جنگ به عزم و لزوم پیوست اگر منافقین با خدا به راستی رفتار کنند بر انها بهتر خواهد بود
شما منافقان اگر از فرمان خدا و اطاعت قران روی بگردانید ایا جز این امید می‌برید که در زمین فساد و قطع رحم کنید
همین منافقانند که خدا انها را لعن کرده و گوش و چشمشان را کر و کور گردانید تا به جهل و شقاوت بمیرند
ایا منافقان در ایات قران تفکر نمی‌کنند یا بر دلهاشان خود قفل‌ها ی جهل و نفاق زده‌اند
انان که پس از بیان شدن راه هدایت بر انها باز به دین پشت کرده و مرتد شدند شیطان کفر را در نظرشان جلوه‌گر ساخت و به امال و ارزوهای دراز فریبشان داد
این برگشتن از دین برای ان بود که ان منافقان به دشمنان قران پنهانی گفتند ما البته با شما بر مخالفت محمد تا بتوانیم موافقت می‌کنیم و خدا از این سخن پنهانی انها اگاه است
پس با چه حال سختی اینان رو به رو شوند هنگامی که فرشتگان عذاب جانشان بگیرند و بر روی و پشت انها تازیانه قهر زنند
این عذاب بدین سبب است که از پی راهی که موجب خشم خداست رفتند و راه رضا و خشنودی او را خوش نداشتند خدا هم اعمالشان را محو و باطل گردانید
ایا انان که در دل مرض نفاق پنهان دارند پندارند که خدا کینه درونی انها را اشکار نمی‌سازد
اگر ما می‌خواستیم حقیقت انها را به وحی بر تو اشکار می‌ساختیم تا به باطن انها از سیمای ظاهرشان پی برده و در طی سخن کاملا انها را بشناسی و ای منافقان و ای مومنان خدا به همه کارهای شما اگاه است
و البته ما به حکم جهاد شما را در مقام امتحان می‌اوریم تا مقام ان را که در راه خدا جهاد و مجاهده و کوشش دارد و بر رنج ان صبر می‌کند معلوم سازیم و اخبار و اظهارات شما منافقان را نیز به مقام عمل بیازماییم
انان که کافر شدند و راه خدا را به روی خلق بستند و با رسول او پس از انکه راه هدایت بر انها روشن شد باز مخالفت کردند به خدا ضرری نمی‌رسانند و زیان مخالفت بر خود انهاست و اعمال انها را خدا البته بی اثر و محو و نابود می‌گرداند
ای اهل ایمان خدا را اطاعت کنید و رسول او را اطاعت کنید و اعمال خود را ضایع و باطل نگردانید
انان که کافر شدند و راه خدا را به روی خلق بستند و به حال کفر مردند دیگر ابدا خدا انها را نخواهد بخشید
پس شما ای اهل ایمان در کار دین سستی روا مدارید و از ترس جنگ کافران را دعوت به صلح مکنید که شما غالب و بلند مقام‌تر خواهید بود و خدا با شماست و از ثواب اعمال شما هیچ نمی‌کاهد
البته زندگانی دنیا به جز بازیچه و هوسرانی نیست و اگر ایمان ارید و پرهیزکار شوید پاداش اعمال شما را خواهد داد و از اموال شما چیزی مزد هدایت نمی‌خواهد
اگر از مال شما خدا چیزی به اصرار هم بخواهد باز بخل می‌ورزید و کینه و خبث درونی شما را اشکار می‌سازد
اری شما همان مردمید که برای انفاق در راه تبلیغ دین خدا دعوت می‌شوید باز بعضی از شما بخل می‌ورزند و هر که بخل کند بر ضرر خود اوست و گرنه خدا از خلق بی نیاز است و شما فقیر و نیازمندید و اگر شما روی بگردانید خدا قومی غیر شما که مانند شما بخیل نیستند بلکه بسی از شما بهتر و فداکارترند به جای شما پدید ارد