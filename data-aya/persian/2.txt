راه انان که به انها انعام فرمودی نه راه کسانی که بر انها خشم فرمودی قوم یهود و نه گمراهان چون اغلب نصاری
الم از رموز قران است
این کتاب که هیچ شک در ان نیست راهنمای پرهیزگاران است
ان کسانی که به جهان غیب ایمان ارند و نماز به پا دارند و از هر چه روزیشان کردیم به فقیران انفاق کنند
و انان که ایمان ارند به انچه به تو و انچه به پیغمبران پیش از تو فرستاده شده و انها خود به عالم اخرت یقین دارند
انان از لطف پروردگار خویش به راه راستند و انها به حقیقت رستگاران عالمند
ای رسول ما کافران را یکسان است که ایشان را بترسانی یا نترسانی ایمان نخواهند اورد
خدا مهر نهاد بر دلها و گوشهای ایشان و بر چشمهای ایشان پرده افتاده و ایشان را عذابی سخت خواهد بود
و گروهی از مردم یعنی منافقان گویند ما ایمان اورده‌ایم به خدا و به روز قیامت و حال انکه ایمان نیاورده‌اند
می‌خواهند خدا و اهل ایمان را فریب دهند و حال انکه فریب ندهند مگر خود را و این را نمی‌دانند
در دلهای ایشان بیماری جهل و عناد است خدا بر بیماری انها بیفزاید و برای ایشان است عذابی دردناک به سبب انکه پیوسته دروغ می‌گفتند
و چون انان را گویند که فساد در زمین نکنید گویند تنها ما کار به صلاح کنیم
اگاه باشید انها خود مفسدند ولی نمی‌دانند
و چون به ایشان گویند ایمان اورید چنانکه دیگران ایمان اوردند گویند چگونه ایمان اوریم مانند بیخردان اگاه باشید که ایشان خود بی‌خردند ولی نمی‌دانند
و چون به اهل ایمان برسند گویند ما ایمان اوردیم و وقتی با شیاطین خود خلوت کنند گویند ما با شماییم جز این نیست که مومنان را مسخره می‌کنیم
خدا به ایشان استهزا کند و در سرکشی مهلتشان دهد که حیران بمانند
انانند که گمراهی را به راه راست خریدند پس تجارت ایشان سود نکرد و راه هدایت نیافتند
مثل ایشان مانند کسی است که اتشی بیفروزد و همین که روشن کند پیرامون او را خدا روشنی انان را ببرد و رها کند ایشان را در تاریکی‌یی که هیچ نبینند
انها کر و گنگ و کورند و از ضلالت خود بر نمی‌گردند
یا مثل انان چون کسانی است که در بیابان بارانی تند که در ان تاریکی و رعد و برق است بر انان ببارد و انان انگشتانشان را از ترس مرگ در گوش نهند مبادا از شدت صدای صاعقه بمیرند و خدا بر کافران احاطه دارد
نزدیک است برق روشنی چشمهایشان را ببرد هرگاه روشنی بینند می‌روند در ان و چون تاریک شود بایستند و اگر خدا می‌خواست گوش انها را کر و چشم انان را کور می‌ساخت که خداوند بر هر چیز تواناست
ای مردم بپرستید خدایی را که افریننده شما و پیشینیان شماست باشد که پارسا و منزه شوید
ان خدایی که برای شما زمین را گسترد و اسمان را برافراشت و فرو بارید از اسمان ابی که به سبب ان بیرون اورد میوه‌های گوناگون برای روزی شما پس کسی را مثل و مانند او قرار ندهید در حالی که می‌دانید که بی‌مانند است
و اگر شما را شکی است در قرانی که بر بنده خود محمد صلی الله علیه و اله و سلم فرستادیم پس بیاورید یک سوره مانند ان و گواهان خود را بخوانید به جز خدا اگر راست می‌گویید
و اگر این کار را نکردید و هرگز نتوانید کرد پس بپرهیزید از اتشی که هیزم ان مردم بدکار و سنگهای خارا است که از قهر خدا برای کافران مهیا شده است
و مژده ده کسانی را که ایمان اوردند و نیکوکاری پیشه کردند که جایگاه انان باغهایی است که نهرها در ان جاری است و چون از میوه‌های گوناگون ان بهره‌مند شوند گویند این مانند همان میوه‌هایی است که پیش از این در دنیا ما را نصیب بود و از نعمتهایی مانند یکدیگر بر انان اورند و انها را در ان جایگاههای خوش جفتهایی پاک و پاکیزه است و در ان بهشت جاوید خواهند زیست
و خدا را شرم و ملاحظه از ان نیست که به پشه و چیزی بزرگتر از ان مثل زند پس انهایی که به خدا ایمان اورده‌اند می‌دانند که ان مثل حق است از جانب او و اما انهایی که کافرند می‌گویند خدا را از این مثل چه مقصود است گمراه می‌کند به ان مثل بسیاری را و هدایت می‌کند بسیاری را و گمراه نمی‌کند به ان مگر فاسقان را
کسانی که عهد خدا را پس از محکم بستن می‌شکنند و رشته‌ای را که خدا امر به پیوند ان کرده می‌گسلند و در میان اهل زمین فساد می‌کنند ایشان به حقیقت زیانکارند
چگونه کافر می‌شوید به خدا و حال انکه مرده بودید و خدا شما را زنده کرد و دیگر بار بمیراند و باز زنده کند و عاقبت به سوی او باز گردانده می‌شوید
او خدایی است که همه موجودات زمین را برای شما خلق کرد و پس از ان به خلقت اسمانها نظر گماشت و هفت اسمان را بر فراز یکدیگر برافراشت و او به همه چیز داناست
و به یاد ار وقتی که پروردگارت فرشتگان را فرمود که من در زمین خلیفه‌ای خواهم گماشت گفتند ایا کسانی در زمین خواهی گماشت که در ان فساد کنند و خونها بریزند و حال انکه ما خود تو را تسبیح و تقدیس می‌کنیم خداوند فرمود من چیزی از اسرار خلقت بشر می‌دانم که شما نمی‌دانید
و خدا همه اسما را به ادم یاد داد ان گاه حقایق ان اسما را در نظر فرشتگان پدید اورد و فرمود اسما اینان را بیان کنید اگر شما در دعوی خود صادقید
گفتند منزهی تو ما نمی‌دانیم جز انچه تو خود به ما تعلیم فرمودی که تویی دانا و حکیم
فرمود ای ادم ملائکه را به اسما این حقایق اگاه ساز چون اگاه ساخت خدا فرمود ایا شما را نگفتم که من بر غیب اسمانها و زمین دانا و بر انچه اشکار و پنهان دارید اگاهم
و چون فرشتگان را فرمان دادیم که بر ادم سجده کنید همه سجده کردند مگر شیطان که ابا و تکبر ورزید و از فرقه کافران گردید
و گفتیم ای ادم تو با جفت خود در بهشت جای گزین و در انجا از هر نعمت که بخواهید فراوان برخوردار شوید ولی به این درخت نزدیک نشوید که از ستمکاران خواهید بود
پس شیطان انها را به لغزش افکند تا از ان درخت خوردند و بدین عصیان انان را از ان مقام بیرون اورد و گفتیم که از بهشت فرود ایید که برخی از شما برخی را دشمنید و شما را در زمین تا روز مرگ قرارگاه و بهره خواهد بود
پس ادم از خدای خود کلماتی اموخت و خداوند توبه او را پذیرفت زیرا خدا بسیار توبه‌پذیر و مهربان است
گفتیم همه از بهشت فرود ایید تا ان گاه که از جانب من راهنمایی برای شما اید انان که پیروی او کنند هرگز بیمناک و اندوهگین نخواهند شد
و انان که کافر شدند و تکذیب ایات ما کردند اهل دوزخند و در اتش ان همیشه معذب خواهند بود
ای بنی اسرائیل به یاد ارید نعمتهایی که به شما عطا کردم و به عهد من وفا کنید تا به عهد شما وفا کنم و تنها از من بر حذر باشید
و به قرانی که فرستادم ایمان اورید که تورات شما را تصدیق می‌کند و اول کافر به ان نباشید و ایات مرا به بهای اندک نفروشید و تنها از قهر من بپرهیزید
و حق را به باطل مپوشانید و حقیقت را پنهان نسازید و حال انکه به حقانیت ان واقفید
و نماز به پا دارید و زکات بدهید و با خدا پرستان حق را پرستش کنید
چگونه شما مردم را به نیکوکاری دستور می‌دهید و خود را فراموش می‌کنید و حال انکه کتاب خدا را می‌خوانید چرا اندیشه نمی‌کنید
و یاری جویید از خدا به صبر و نماز که نماز با حضور قلب امری بسیار بزرگ و دشوار است مگر بر خداپرستان فروتن
انان که می‌دانند به پیشگاه خدا حاضر خواهند شد و بازگشتشان به سوی او خواهد بود
ای بنی اسرائیل یاد کنید از نعمتهایی که به شما عطا کردم و به نعمت کتاب و رسول شما را بر عالمیان برتری دادم
و حذر کنید از ان روزی که هیچ کس به کار دیگری نیاید و شفاعت هیچ کس پذیرفته نشود و فدا و عوض از کسی قبول نکنند و هیچ یاری کننده و فریاد رسی نخواهند داشت
و به یاد ارید هنگامی که شما را از ستم فرعونیان نجات دادیم که از انها سخت در شکنجه بودید به حدی که پسران شما را کشته و زنانتان را زنده نگاه می‌داشتند و ان بلا و امتحانی بزرگ بود که خدا شما را بدان می‌ازمود
و یاد کنید هنگامی که دریا را شکافتیم و شما را نجات دادیم و فرعونیان را غرق کردیم و شما مشاهده می‌کردید
و یاد اورید موقعی که با موسی چهل شب وعده نهادیم پس شما در غیبت او گوساله پرستی اختیار کرده ستمکار و بیدادگر شدید
ان گاه شما را پس از چنین کار زشت بخشیدیم شاید سپاسگزار شوید
و به یاد اورید وقتی که به موسی کتاب و فرقان عطا کردیم باشد که به راه حق هدایت یابید
و یاد کنید وقتی که موسی به قوم خود گفت ای قوم شما به نفس خود ستم کردید که به جهالت گوساله پرست شدید اکنون به سوی افریدگارتان باز گردید و به کیفر جهالت خود به کشتن یکدیگر تیغ برکشید این برای شما در پیشگاه افریدگارتان بهترین کفاره عمل است ان گاه از شما در گذشت که او بسیار توبه‌پذیر و مهربان است
و یاد ارید وقتی که گفتید ای موسی ما به تو ایمان نمی‌اوریم تا انکه خدا را اشکار ببینیم پس صاعقه سوزان بر شما فرود امد و ان را مشاهده می‌کردید
سپس شما را بعد از مرگ برانگیختیم شاید خدا را شکر گزارید
و ابر را سایبان شما ساختیم و مرغ بریان و ترانگبین را بر شما فرستادیم و گفتیم از این روزیهای پاک که به شما دادیم تناول کنید ولی شکر این نعمت را به جا نیاوردند نه به ما بلکه به خود ستم کردند
و به یاد ارید وقتی که گفتیم وارد این قریه بیت المقدس شوید و از نعمتهای ان فراوان تناول کنید و از ان در سجده کنان داخل شوید و بگویید خدایا گناهان ما فرو ریز تا از خطای شما درگذریم و بر ثواب نیکوکاران خواهیم افزود
پس از ان ستمکاران حکم خدا را به غیر ان که به انها گفته بودند تبدیل نمودند و ما بر ان ستمکاران به کیفر بدکاری و نافرمانی انها عذابی سخت از اسمان نازل کردیم
و به یاد ارید وقتی که موسی برای قوم خود طلب اب کرد به او گفتیم عصای خود را بر سنگ زن پس دوازده چشمه اب از ان سنگ جوشید و هر سبطی ابشخور خود را دانست و گفتیم از انچه خدا روزی شما ساخته بخورید و بیاشامید و در زمین به فتنه‌انگیزی و فساد نپردازید
و به یاد ارید وقتی که به موسی اعتراض کردید که ما بر یک نوع طعام صبر نخواهیم کرد از خدای خود بخواه تا برای ما از زمین نباتاتی براورد مانند سبزی و خیار و سیر و عدس و پیاز موسی گفت ایا می‌خواهید غذای بهتری را که دارید به پست‌تر از ان تبدیل کنید حال که تقاضای شما این است به شهر مصر فرود ایید که در انجا انچه درخواست کردید مهیاست و بر ان‌ها ذلت و خواری مقدر گردید و چون دست از ستمکاری و عصیان برنداشته و به ایات خدا کافر می‌گشتند و انبیا را به ناحق کشتند دیگر بار به خشم و قهر خدا گرفتار شدند
هر یک از مسلمانان و یهود و نصاری و صابئان پیروان حضرت یحیی که از روی حقیقت به خدا و روز قیامت ایمان اورد و نیکوکاری پیشه کند البته انها از خدا پاداش نیک یابند و هیچ گاه بیمناک و اندوهگین نخواهند بود
و ای بنی اسرائیل یاد ارید وقتی که از شما پیمان گرفتیم و کوه طور را بالای سر شما برافراشتیم و دستور دادیم که احکام تورات را با عقیده محکم پیروی کنید و پیوسته ان را در نظر گیرید باشد که پرهیزگار شوید
بعد از ان همه عهد و پیمان از خدا روی گردانیدید و اگر فضل و رحمت خدا شامل حال شما نمی‌شد البته در شمار زیانکاران بودید
و محققا دانسته‌اید جماعتی از شما را که عصیان ورزیده حرمت شنبه را نگاه نداشتند گفتیم بوزینه شوید و راندگانی دور از قرب حق
و این عقوبت مسخ را کیفر انها و عبرت اخلاف انها و پند پرهیزکاران گردانیدیم
و به یاد ارید وقتی که موسی به قوم خود فرمود که به امر خدا گاوی را ذبح کنید گفتند ما را به تمسخر گرفته‌ای موسی گفت پناه می‌برم به خدا از انکه سخن به تمسخر گویم و از مردم نادان باشم
گفتند از خدایت بخواه که خصوصیت گاو را برای ما معین کند موسی گفت خدا می‌فرماید گاوی نه پیر از کار افتاده و نه جوان کار نکرده بلکه میانه این دو حال باشد حال انجام دهید انچه مامورید
گفتند از خدایت بخواه که رنگ ان گاو را معین کند موسی گفت خدا می‌فرماید گاو زرد زرینی باشد که بینندگان را فرح بخشد
باز گفتند از خدایت بخواه چگونگی ان گاو را کاملا برای ما روشن گرداند که هنوز بر ما مشتبه است و چون رفع اشتباه شود البته به خواست خدا راه هدایت پیش گیریم
موسی گفت خدا می‌فرماید ان گاو هم ان قدر به کار رام نباشد که زمین شیار کند و اب به کشتزار دهد و هم بی‌عیب و یکرنگ باشد گفتند اکنون حقیقت را روشن ساختی و گاوی بدان اوصاف کشتند لیکن نزدیک بود باز نافرمانی کنند
و به یاد ارید وقتی که نفسی را کشتید و یکدیگر را درباره ان متهم کرده و نزاع برانگیختید و خداوند می‌خواست راز پنهانی شما را اشکار کند
پس دستور دادیم بعضی از اعضا گاو را بر بدن کشته زنید تا زنده شود و قاتل را معرفی کند این گونه خداوند مردگان را زنده خواهد فرمود و قدرت کامله خویش را به شما اشکار می‌نماید باشد که عقل خود را به کار برید
پس با این معجزه باز چنان سخت دل شدید که دلهایتان چون سنگ یا سخت‌تر از ان شد چه انکه از پاره‌ای سنگها نهرها بجوشد و برخی دیگر از سنگها بشکافد و اب از ان بیرون اید و پاره‌ای از ترس خدا فرود ایند و ای سنگدلان بترسید که خدا از کردار شما غافل نیست
ایا طمع دارید که یهودان به دین شما بگروند در صورتی که گروهی از انان کلام خدا را شنیده و به دلخواه خود تحریف می‌کنند با انکه در کلام خود تعقل کرده و معنی ان را دریافته‌اند
و هرگاه با مومنان روبرو شوند گویند ما نیز ایمان اورده‌ایم و چون با یکدیگر خلوت کنند گویند چرا دری که خدا از علوم به روی شما گشوده به روی مسلمانان باز می‌کنید تا به کمک همان علوم با شما نزد خدایتان محاجه کنند چرا راه عقل و اندیشه نمی‌پویید
ایا نمی‌دانند که خدا بر انچه پنهان داشته و یا اشکار کنند اگاه است
و بعضی عوام یهود که خواندن و نوشتن هم ندانند تورات را جز امال باطل خود نپندارند و تنها پابست خیالات خام و بیهوده خویشند
پس وای بر ان کسانی که از پیش خود کتاب را نوشته و به خدای متعال نسبت دهند تا به بهای اندک بفروشند پس وای بر انها از ان نوشته‌ها و انچه از ان به دست ارند
و یهود گفتند که هیچ وقت اتش عذاب به ما نرسد مگر چند روزی معدود به انان بگو ایا بر انچه دعوی می‌کنید عهد و پیمانی از خدا گرفته‌اید که خدا هم از ان عهد هرگز تخلف نکند یا چیزی به خیال جاهلانه خود به خدا نسبت می‌دهید
اری هر کس اعمالی زشت اندوخت و کردار بدش به او احاطه نمود چنین کسانی اهل دوزخ‌اند و در ان اتش پیوسته معذب خواهند بود
و کسانی که ایمان اوردند و کارهای شایسته کردند انان اهل بهشتند و پیوسته در بهشت جاوید متنعم خواهند بود
و یاد ارید هنگامی که از بنی اسرائیل عهد گرفتیم که جز خدای را نپرستید و نیکی کنید درباره پدر و مادر و خویشان و یتیمان و فقیران و به زبان خوش با مردم تکلم کنید و نماز به پای دارید و زکات مال خود بدهید پس شما عهد شکسته و روی گردانیدید جز چند نفری و شمایید که از حکم خدا برگشتید
و به یاد ارید هنگامی که از شما عهد گرفتیم که خون یکدیگر را نریزید و یکدیگر را از خانه و دیار خود نرانید پس بر ان عهد اقرار کرده و خود شما بر ان گواه می‌باشید
با این عهد و اقرار باز شما به همان خوی زشت خون یکدیگر می‌ریزید و گروهی از خودتان را از دیارشان می‌رانید و در بدکرداری و ستم بر ضعیفان همدست و پشتیبان یکدیگرید و چون اسیر شوند برای ازادی انها فدیه می‌دهید در صورتی که به حکم تورات اخراج کردن انها بر شما حرام شده است چرا به برخی از احکام ایمان اورده و به بعضی کافر می‌شوید پس جزای چنین مردم بدکردار چیست به جز ذلت و خواری در زندگانی این جهان و بازگشتن به سخت‌ترین عذاب در روز قیامت و خدا غافل از کردار شما نیست
اینان همان کسانند که متاع دو روزه دنیا را خریده و ملک ابدی اخرت را فروختند پس در اخرت عذاب انها تخفیف نیابد و هیچ یاوری نخواهند داشت
و ما به موسی کتاب تورات عطا کردیم و از پی او پیغمبران فرستادیم و عیسی پسر مریم را به معجزات و ادله روشن حجتها دادیم و او را به واسطه روح القدس توانایی بخشیدیم ایا هر پیغمبری که از جانب خدا اوامری بر خلاف هوای نفس شما ارد گردنفرازی و سرپیچی نموده و از راه حسد گروهی را تکذیب کرده و جمعی را به قتل می‌رسانید
و ان گروه به پیغمبران گفتند دلهای ما در حجاب غفلت است چیزی از سخنان شما در نمی‌یابد چنین نیست که گفتند بلکه خدا بر انها لعن فرمود زیرا کافر شدند و میانشان اهل ایمان کم بود
و چون کتاب اسمانی قران از نزد خدا برای هدایت انها امد با وجودی که کتاب تورات انان را تصدیق می‌کرد و با انکه خود انها پیش از بعثت پیامبر اسلام انتظار غلبه بر کافران داشتند ان گاه که امد و شناختند که همان پیغمبر موعود است باز به او کافر شدند و از نعمت وجود او ناسپاسی کردند پس خشم خدا بر کافران باد
بد معامله‌ای با خود کردند که به نعمت قران که خداوند بر انها نازل کرد کافر شدند از روی حسد و ستمگری که چرا خدا فضل خود را مخصوص بعضی از بندگان گرداند چرا پیامبری از غیر بنی اسرائیل برانگیخته و به واسطه این حسد باز خشم دیگری از خدای برای خود گرفتند و برای کافران عذاب خواری مهیاست
و چون به یهود گویند به قران که خدا فرستاده ایمان ارید پاسخ دهند که تنها به تورات که بر ما نازل شده ایمان اوریم و به غیر تورات کافر می‌شوند در صورتی که قران کتاب حق است و کتاب انها را تصدیق می‌کند بگو اگر شما در دعوی ایمان به تورات راستگویید پس چرا پیغمبران پیشین را می‌کشتید
و با ان همه ایات و معجزات روشن که موسی برای شما اشکار نمود باز گوساله پرستی اختیار کردید و شما مردمی سخت ظالم و ستمکارید
و به یاد ارید وقتی که از شما پیمان گرفتیم و کوه طور را بر فراز شما بداشتیم که باید انچه را به شما فرستادیم با ایمان محکم بپذیرید و سخن حق بشنوید شما گفتید خواهیم شنید و در نیت گرفتید که در عمل عصیان خواهیم کرد و دلهای انان از عشق به گوساله پر شد از ان رو که به خدا کافر بودند بگو ایمان شما سخت شما را به کار بد و کردار زشت می‌گمارد اگر ایمان داشته باشید
بگو اگر سرای اخرت را با ان همه نعمت خدا به شما اختصاص داده دون سایر مردم بایستی همیشه به مرگ ارزومند باشید اگر راست می‌گویید
و هرگز ارزوی مرگ نخواهند کرد زیرا عذاب سخت به واسطه کردار بد خود برای خود در اخرت مهیا کرده‌اند و خدا اگاه به ستمکاران است
و بر تو و بر همه پیداست که یهود به حیات مادی حریص‌تر از همه خلق‌اند حتی از مشرکان و از این رو هر یهودی ارزوی هزار سال عمر می‌کند ولی عمر هزار سال هم او را از عذاب خدا نرهاند و خدا به کردار ناپسند انان بیناست
بگو هر کس با جبرئیل دشمن است او به فرمان خدا قران را به قلب تو رسانید در حالی که تصدیق سایر کتب اسمانی می‌کند و برای اهل ایمان هدایت و بشارت است
هر کس با خدا و فرشتگان و رسولان او و جبرئیل و میکائیل دشمن است محققا کافر است و خدا هم دشمن کافران است
و ما برای اثبات پیغمبری تو ایات و دلایل روشن به تو فرستادیم و بجز فاسقان و اهل عناد کسی انکار ان نخواهد کرد
برای چه هر عهد و پیمان که بستند گروهی ان را می‌شکنند نه اینان بلکه اکثر انها اصلا ایمان نخواهند اورد
و چون پیغمبری از جانب خدا بر انان امد که به راستی کتب اسمانی انها گواهی می‌داد گروهی از اهل کتاب کتاب خدا را پشت سر انداختند و به حکم ان کتاب که امر به ایمان اوردن به قران می‌کرد رفتار نکردند گویی از ان کتاب هیچ نمی‌دانند
و پیروی کردند سخنانی را که دیوان و شیاطین در ملک سلیمان به افسون و جادوگری می‌خواندند و هرگز سلیمان با به کار بردن سحر به خدا کافر نگشت و لکن شیاطین کافر شدند که سحر به مردم می‌اموختند و انچه را که بر دو فرشته هاروت و ماروت در بابل نازل شده بود پیروی کردند در صورتی که ان دو ملک به هیچ کس چیزی نمی‌اموختند مگر انکه بدو می‌گفتند که کار ما فتنه و امتحان است مبادا کافر شوی اما مردم از ان دو ملک چیزی را که ما بین زن و شوهر جدایی افکند می‌اموختند البته به کسی زیان نمی‌رسانیدند مگر انکه خدا بخواهد و چیزی که می‌اموختند به خلق زیان می‌رسانید و سود نمی‌بخشید و محققا می‌دانستند که هر که چنین کند در عالم اخرت هرگز بهره‌ای نخواهد یافت و انان به بهای بدی خود را فروختند اگر می‌دانستند
و محققا اگر ایمان اورده و پرهیزکار می‌شدند بهره‌ای که از خدا نصیب انها می‌شد بهتر از هر چیز بود چنانچه می‌دانستند
ای اهل ایمان هنگام تکلم با رسول به کلمه راعنا ما را رعایت کن تعبیر مکنید بلکه بگویید انظرنا ناظر احوال ما باش و سخن خدا را بشنوید و بدانید که برای کافران عذاب دردناک مهیا است
هرگز کافران اهل کتاب و مشرکان مایل نیستند که بر شما مسلمین خیری از جانب خدایتان نازل شود لیکن خدا هر که را بخواهد به فضل و رحمت خویش مخصوص گرداند و خدا صاحب فضل عظیم است
هر چه از ایات قران را نسخ کنیم یا حکم ان را از خاطرها بریم و متروک سازیم بهتر از ان یا مانند ان بیاوریم ایا نمی‌دانی که خدا بر هر چیز قادر است
ایا نمی‌دانی که پادشاهی اسمانها و زمین مختص خداوند است و شما را به جز خدا یار و یاوری نخواهد بود
ایا اراده ان دارید که شما نیز از پیغمبر خود در خواست کنید انچه را که یهود در زمان گذشته از موسی خواستند و هر که ایمان را مبدل به کفر گرداند بی‌شک راه راست را گم کرده است
بسیاری از اهل کتاب ارزو دارند که شما را از ایمان به کفر برگردانند به سبب رشک و حسدی که در نفس خود بر ایمان شما برند بعد از انکه حق بر انها اشکار گردید پس اگر ستمی از انها به شما رسید در گذرید و مدارا کنید تا هنگامی که فرمان خدا برسد که البته خدا بر هر چیز قادر و تواناست
و نماز به پا دارید و زکات بدهید و بدانید که هر چه از اطاعت حق و کار نیکو برای خود پیش می‌فرستید ان را در نزد خدا خواهید یافت که محققا خداوند به هر کار شما بیناست
و یهود گفتند هرگز به بهشت نرود جز طایفه یهود و نصاری گفتند جز طایفه نصاری این تنها ارزوی باطل انهاست بگو بر این دعوی برهان اورید اگر راست می‌گویید
اری هر که تسلیم حکم خدا گردید و نیکوکار گشت مسلم اجرش نزد خدا خواهد بود و انان را هیچ خوف و اندیشه و هیچ اندوهی نخواهد بود
یهود بر این دعویند که نصاری را از حق چیزی در دست نیست و نصاری بر این دعوی که یهود را از حق چیزی در دست نیست در صورتی که هر دو گروه در خواندن کتاب اسمانی یکسانند این گونه دعویها نظیر گفتار و مجادلات مردمی است که از کتاب اسمانی بی‌بهره‌اند و خداوند در این اختلافات روز قیامت میان انها حکم خواهد فرمود
و کیست ستمکارتر از ان که مردم را از ذکر نام خدا در مساجد منع کند و در خرابی ان اهتمام و کوشش نماید چنین گروه را نشاید که در مساجد مسلمین در ایند جز انکه بر خود ترسان باشند این گروه را در دنیا ذلت و خواری نصیب است و در اخرت عذابی بزرگ
مشرق و مغرب هر دو ملک خداست پس به هر طرف روی کنید به سوی خدا روی اورده‌اید که خدا به همه جا محیط و به هر چیز داناست
گروهی گفتند خدا دارای فرزند است او پاک و منزه از ان است بلکه هر چه در اسمانها و زمین است ملک اوست و همه فرمانبردار اویند
او افریننده اسمانها و زمین است و چون اراده افریدن چیزی کند به محض انکه گوید موجود باش موجود خواهد شد
مردم نادان اعتراض کردند که چرا خداوند با ما سخن نگوید یا معجزه‌ای و کتابی مطابق میل ما بر ما نمی‌اید پیشینیان هم به مانند اینان به نادانی چنین سخنان می‌گفتند دلهاشان در نافهمی به هم شبیه است ما ادله رسالت را برای اهل یقین روشن گردانیدیم
ای پیغمبر ما تو را به حق فرستادیم که مردم را به نعمت بهشت مژده دهی و از عذاب جهنم بترسانی و تو مسئول کافران که به راه جهنم رفتند نیستی
هرگز یهود و نصاری از تو راضی نخواهند شد مگر انکه پیروی از ایین انها کنی بگو راهی که خدا بنماید به یقین راه حق تنها همان است و البته اگر از میل و خواهش انها پیروی کنی بعد از انکه طریق حق را دریافتی دیگر از سوی خدا یار و یاوری نخواهی داشت
کسانی که کتاب بر انها فرستادیم ان را خوانده و حق خواندن ان را در مقام عمل نیز بجا اورند انان اهل ایمانند و انها که به کتاب خدا کافر شوند و حق شناسی نکنند ان گروه زیانکاران عالمند
ای بنی اسرائیل به یاد ارید نعمتی را که به شما عطا کردم و اینکه شما را بر همه مردم فضیلت و برتری دادم
و بترسید از روزی که هیچ کس اندکی به کار دیگری نیاید و به حال او سودی نبخشد و از هیچ کس فدایی پذیرفته نشود و شفاعت کسی او را سودمند نبود و انان را یاوری نباشد
و به یاد ار هنگامی که خدا ابراهیم را به اموری امتحان فرمود و او همه را به جای اورد خدا به او گفت من تو را به پیشوایی خلق برگزینم ابراهیم عرض کرد به فرزندان من چه فرمود اگر شایسته باشند می‌دهم زیرا عهد من به مردم ستمکار نخواهد رسید
و به یاد ار هنگامی که ما خانه کعبه را مرجع امر دین خلق و مقام امن مقرر داشتیم و دستور داده شد که مقام ابراهیم را جایگاه پرستش خدا قرار دهید و به ابراهیم و اسماعیل سفارش کردیم که حرم مرا از بت بپردازید و پاکیزه دارید برای اهل ایمان که به طواف و اعتکاف حرم ایند و در ان نماز و طاعت خدا به جای ارند
و به یاد ار هنگامی که ابراهیم عرض کرد پروردگارا این شهر را محل امن و اسایش قرار ده و اهلش را که ایمان به خدا و روز قیامت اورده‌اند از انواع روزیها بهره‌مند ساز خدا فرمود و هر که با وجود این نعمت سپاس نگزارد و راه کفر پیماید گر چه در دنیا او را اندکی بهره‌مند کنم لیکن در اخرت ناچار معذب به اتش دوزخ گردانم که بد منزلگاهی است
و یاد ار وقتی که ابراهیم و اسماعیل دیوارهای خانه کعبه را بر می‌افراشتند عرض کردند پروردگارا این خدمت از ما قبول فرما که تویی که دعای خلق را شنوا و به اسرار همه دانایی
پروردگارا دل ما را تسلیم فرمان خود گردان و فرزندان ما را نیز امتی تسلیم و رضای خود بدار و راه پرستش و طاعت را به ما بنما و بر ما وظیفه بندگی را سهل و اسان‌گیر که تویی توبه‌پذیر و مهربان
پروردگارا در میان انان رسولی از خودشان برانگیز که بر انان تلاوت ایات تو کند و انان را علم کتاب و حکمت بیاموزد و روانشان را از هر زشتی پاک و منزه سازد که تو بر هر کار که خواهی قدرت و علم کامل داری
و چه کس از ایین پاک ابراهیم روی گرداند به جز مردم بیخرد زیرا ما ابراهیم را در دنیا به شرف رسالت برگزیدیم و البته در اخرت هم از شایستگان است
ان گاه برگزیده شد که خدا به او فرمود ای ابراهیم سر به فرمان خدا فرود ار عرض کرد پروردگار عالمیان را مطیع فرمانم
و ابراهیم و یعقوب بدین گونه به فرزندان خود سفارش و توصیه نمودند که ای فرزندان من خدا برای شما ایین پاک برگزید پس پیروی کنید و تا گاه جان سپردن الا تسلیم رضای خدا نباشید
شما کی و کجا حاضر بودید هنگامی که مرگ یعقوب در رسید و به فرزندان خود گفت که شما پس از مرگ من که را می‌پرستید گفتند خدای تو را و خدای پدران تو ابراهیم و اسماعیل و اسحاق را که معبود یگانه است و ما مطیع فرمان اوییم
انها گروهی بودند که درگذشتند هر کار نیک و بد کردند برای خود کردند و شما هم هر چه کنید برای خویش خواهید کرد و شما مسئول کار انها نخواهید بود
یهود و نصاری گفتند که به ایین ما درایید تا راه راست یافته و طریق حق پویید ای پیغمبر در جواب انها بگو بلکه ما ایین ابراهیم را پیروی می‌کنیم که به راه راست توحید بود و از مشرکان نبود
بگویید که ما مسلمین ایمان به خدا اورده‌ایم و به ان کتابی که بر پیغمبر ما فرستادند و به انچه بر ابراهیم و اسماعیل و اسحاق و یعقوب و فرزندان او نازل شده و به انچه به موسی و عیسی داده شده و هم به انچه به پیغمبران از جانب خدا داده شده به همه عقیده‌مندیم و میان هیچ یک از انان فرق نگذاریم و تسلیم فرمان او هستیم
پس اگر به انچه شما ایمان اوردید یهود و نصاری نیز ایمان اوردند راه حق یافته‌اند و اگر از حق روی بگردانند شک نیست که انها در ستیز با حق خواهند بود و خداوند تو را از شر و اسیب انها نگه می‌دارد و خدا شنوا و داناست
رنگ خداست که به ما رنگ ایمان و سیرت توحید بخشیده و چه رنگی بهتر از رنگ ایمان به خدا و ما او را پرستش می‌کنیم
ای پیغمبر به اهل کتاب بگو در مورد خدا شما را با ما چه جای بحث و جدال است در صورتی که او پروردگار ما و شماست و ما مسئول کار خود و شما مسئول کردار خویش هستید و ماییم که او را از روی خلوص پرستش می‌کنیم
یا انکه گویید که ابراهیم و اسماعیل و اسحاق و یعقوب و فرزندان او بر ایین یهودیت یا نصرانیت بودند خدا مرا فرماید که در پاسخ بگو شما بهتر می‌دانید یا خدا و کیست ستمکارتر از ان که شهادت خدا را درباره این انبیا کتمان کند و خدا از انچه می‌کنید غافل نیست
ان گروه پیشین همه درگذشتند هر چه کردند برای خود کردند و شما نیز هر چه کنید به سود خویش کنید و شما مسئول کار انان نخواهید بود
مردم بی‌خرد خواهند گفت چه موجب شد که مسلمین از قبله‌ای که بر ان بودند از بیت المقدس روی به کعبه اوردند بگو مشرق و مغرب برای خداست و هر که را خواهد به راه راست هدایت می‌کند
و ما همچنان شما مسلمین را به ایین اسلام هدایت کردیم و به سیرت نیکو بیاراستیم تا گواه مردم باشید و پیغمبر نیز گواه شما باشد تا شما از وی بیاموزید و ای پیغمبر ما قبله‌ای را که بر ان بودی تغییر ندادیم مگر برای اینکه بیازماییم و جدا سازیم گروهی را که از پیغمبر خدا پیروی می‌کنند از انان که عقبگرد کنند و به مخالفت او برخیزند و این تغییر قبله بسی بزرگ نمود جز در نظر هدایت یافتگان خدا و خداوند اجر پایداری شما را در راه ایمان تباه نگرداند که خدا به خلق مشفق و مهربان است
ما توجه تو را بر اسمان به انتظار وحی و تغییر قبله بنگریم و البته روی تو را به قبله‌ای که به ان خشنود شوی گردانیم پس روی کن به طرف مسجد الحرام و شما مسلمین نیز هر کجا باشید در نماز روی بدان جانب کنید و گروه اهل کتاب به خوبی می‌دانند که این تغییر قبله به حق و راستی از جانب خداست نه به دلخواه کس و خدا از کردار انها غافل نیست
و تو ای پیغمبر اگر هر قسم معجزه برای اهل کتاب بیاوری پیرو قبله تو نشوند و تو نیز تبعیت از قبله انان نخواهی کرد و بعضی ملل تابع قبله برخی دیگر نشوند و اگر تو تابع دلخواه و هوسهای جاهلانه انها شوی بعد از انکه از جانب خدا علم یافتی در این صورت البته از گروه ستمکاران خواهی بود
گروهی که ما بر انها کتاب فرستادیم محمد صلی الله علیه و اله و سلم و حقانیت او را به خوبی می‌شناسند همان گونه که فرزندان خود را و لکن گروهی از انان از راه عناد حق را کتمان می‌کنند در صورتی که علم به ان دارند
حق همان است که از طرف خدا به سوی تو امد پس هیچ شبهه به دل راه مده
هر کسی را راهی است به سوی حق که بدان راه یابد یا قبله‌ای است که به ان روی اورد پس بشتابید به خیرات که هر کجا باشید همه شما را خداوند به عرصه محشر خواهد اورد و محققا خدا بر همه چیز تواناست
و از هر کجا و به سوی هر دیار بیرون شدی در نماز روی به طرف کعبه اور و این دستور قبله بر وجه صواب و به امر خداست و خدا از کار شما غافل نیست
و از هر جا و به هر دیار بیرون شدی روی به جانب کعبه کن و شما مسلمین هم به هر کجا بودید روی بدان جانب کنید تا مردم به حجت و مجادله بر شما زبان نگشایندجز گروه ستمکار معاند که از جدل و گفتگوی انان هم نیندیشید و از نافرمانی من بترسیدو تا نعمت و رحمتم را برای شما به حد کمال رسانم و باشد که به طریق صواب راه یابید
چنانکه در میان شما رسولی از خودتان فرستادیم که ایات ما را برای شما تلاوت می‌کند و نفوس شما را از پلیدی جهل پاک و منزه می‌گرداند و به شما تعلیم کتاب و حکمت می‌دهد و انچه را نمی‌دانید به شما می‌اموزد
پس مرا یاد کنید تا شما را یاد کنم و شکر نعمت من به جای ارید و کفران نعمت من نکنید
ای اهل ایمان در پیشرفت کار خود از صبر و مقاومت کمک گیرید و به ذکر خدا و نماز توسل جویید که خدا با صابران است
و به انان که در راه خدا کشته شوند مرده نگویید بلکه زنده ابدی هستند و لیکن همه شما این حقیقت را درنخواهید یافت
و البته شما را به پاره‌ای از سختی‌ها چون ترس و گرسنگی و نقصان اموال و نفوس و افات زراعت بیازماییم و صابران را بشارت و مژده بده
انان که چون به حادثه سخت و ناگواری دچار شوند صبوری پیش گرفته و گویند ما به فرمان خدا امده‌ایم و به سوی او رجوع خواهیم کرد
ان گروهند که مخصوص به درود و الطاف الهی و رحمت خاص خدایند و انها خود هدایت یافتگانند
سعی صفا و مروه از شعائر دین خداست پس هر کس حج خانه کعبه یا اعمال مخصوص عمره به جای اورد باکی بر او نیست که سعی صفا و مروه نیز به جای ارد و هر کس به راه خیر و نیکی شتابد خدا پاداش وی خواهد داد که خدا قدردان و به همه امور خلق عالم است
ان گروه از علمای اهل کتاب که ایات واضحه و هدایتی را که فرستادیم کتمان نمایند بعد از انکه ان را برای هدایت مردم در کتاب اسمانی بیان کردیم انها را خدا و تمام لعن کنندگان از جن و انس و ملک نیز لعن می‌کنند
مگر انهایی که توبه کردند و به اصلاح مفاسد اعمال خود پرداختند و بیان کردند انچه را که کتمان کردند پس توبه اینان را می‌پذیرم که منم توبه پذیر و مهربان
انان که کافر شده و به عقیده کفر مردند البته بر ان گروه خدا و فرشتگان و مردمان همه لعن می‌فرستند
همیشه در جهنم به عذاب و شکنجه باشند نه بر انان تخفیف عذاب دهند و نه به نظر رحمت بنگرند
و خدای شما خدای یکتاست نیست خدایی مگر او که بخشاینده و مهربان است
محققا در خلقت اسمانها و زمین و رفت و امد شب و روز و کشتی‌ها که بر روی اب برای انتفاع خلق در حرکت است و بارانی که خدا از بالا فرو فرستاد تا به ان اب زمین را بعد از مردن زنده کرد و سبز و خرم گردانید و در پراکندن انواع حیوانات در زمین و گردانیدن بادها به هر طرف و در خلقت ابر که میان زمین و اسمان مسخر است در همه این امور ادله‌ای واضح برای عاقلان است
برخی از مردم نادان غیر خدا را همانند خدا گیرند و چنانکه خدا را بایست دوست داشت با انها دوستی ورزند لیکن انها که اهل ایمانند کمال محبت و دوستی را فقط به خدا مخصوص دارند و اگر فرقه مشرکین ستمکار وقتی که عذاب خدا را مشاهده کنند ببینند که قدرت خاص خدا است و عذاب خدا بسیار سخت است از شرک خود سخت پشیمان شوند
هنگامی که بیزاری جویند روسا و پیشوایان باطل از پیروان خود و عذاب خدا را مشاهده کنند و هر گونه وسیله و اسباب از انها قطع شود و روابط باطل به جا نماند
و ان پیروان گویند کاش دیگر بار به دنیا باز می‌گشتیم و از اطاعت اینان بیزاری می‌جستیم چنان که اینها گرهی از کار ما نگشودند و از ما بیزاری جستند این گونه خدا کردار زشت جاهلانه انها را مایه حسرت و پشیمانی انان کند و انها از عذاب اتش جهنم بیرون شدنی نباشند
ای مردم از انچه در زمین است حلال و پاکیزه را تناول کنید و پیروی نکنید و ساوس شیطان را محققا شیطان از برای شما دشمنی اشکار است
این دشمن است که به شما دستور زشتی و بدکاری می‌دهد و بر ان می‌گمارد که سخنانی از روی جهل و نادانی به خدا نسبت دهید
و چون کفار را گویند پیروی از شریعت و کتابی که خدا فرستاده کنید پاسخ دهند که ما پیرو کیش پدران خود خواهیم بود ایا بایست انها تابع پدران باشند گر چه ان پدران بی‌عقل و نادان بوده و هرگز به حق و راستی راه نیافته باشند
و مثل کافران در شنیدن سخن انبیا و درک نکردن معنای ان چون حیوانی است که اوازش کنند و او از ان اواز معنایی درک نکرده و جز صدایی نشنود کفار هم از شنیدن و دیدن حق کر و گنگ و کورند زیرا تعقل نمی‌کنند
ای اهل ایمان روزی حلال و پاکیزه‌ای که ما نصیب شما کرده‌ایم بخورید و شکر خدا به جای ارید اگر شما خالص خدا را می‌پرستید
به تحقیق خدا حرام گردانید بر شما مردار و خون و گوشت خوک را و انچه را که به اسم غیر خدا کشته باشند پس هر کس که به خوردن انها محتاج و مضطر شود در صورتی که به ان تمایل نداشته و از اندازه رمق تجاوز نکند گناهی بر او نخواهد بود که به قدر احتیاج صرف کند که محققا خدا امرزنده و مهربان است
انان که پنهان دارند ایاتی از کتاب اسمانی را که خدا فرستاده بود و ان را به بهای اندک فروشند جز اتش جهنم در شکم نمی‌برند و در قیامت خدا با انها سخن نگوید و از پلیدی عصیان پاکشان نگرداند و هم انان را در قیامت عذابی دردناک خواهد بود
انها همان گروهند که اختیار کردند گمراهی را به جای هدایت و عذاب را به جای امرزش پس چقدر بر اتش جهنم سخت جان و پرطاقتند
این عذاب از ان روست که خدا کتاب اسمانی را به راستی فرستاد و گروهی که در ان اختلاف و مکابره کردند در اختلافی دور از حق خواهند بود
نیکوکاری ان نیست که روی به جانب مشرق یا مغرب کنید چه این چیز بی‌اثری است لیکن نیکوکاری ان است که کسی به خدای عالم و روز قیامت و فرشتگان و کتاب اسمانی و پیغمبران ایمان ارد و دارایی خود را در راه دوستی خدا به خویشان و یتیمان و فقیران و در راه ماندگان و گدایان بدهد و در ازاد کردن بندگان صرف کند و نماز به پا دارد و زکات مال به مستحق بدهد و نیز نیکوکار انانند که با هر که عهد بسته‌اند به موقع خود وفا کنند و در حال تنگدستی و سختی و هنگام کارزار صبور و شکیبا باشند کسانی که بدین اوصاف اراسته‌اند انها به حقیقت راستگویان و انها به حقیقت پرهیزکارانند
ای اهل ایمان بر شما حکم قصاص کشتگان چنین معین گشت که مرد ازاد در مقابل مرد ازاد و بنده را به جای بنده و زن را به جای زن قصاص توانید کرد و چون صاحب خون از قاتل که برادر دینی اوست بخواهد درگذرد کاری است نیکو پس قاتل دیه را در کمال خشنودی ادا کند در این حکم تخفیف امر قصاص و رحمت خداوندی است و پس از این دستور هر که تجاوز کند او را عذابی سخت خواهد بود
ای عاقلان حکم قصاص برای حفظ حیات شماست تا مگر از قتل یکدیگر بپرهیزید
دستور داده شد که چون مرگ یکی از شما فرا رسد اگر دارای متاع دنیاست وصیت کند برای پدر و مادر و خویشان به چیزی شایسته عدل و به قدر متعارف این کار سزاوار مقام پرهیزکاران است
پس هرگاه کسی بعد از شنیدن وصیت ان را تغییر دهد و بر خلاف وصیت رفتار کند گناه این کار بر انهاست که عمل به خلاف وصیت کنند و خدا به گفتار و کردار خلق شنوا و داناست
و هر کس بیم دارد که از وصیت موصی به وارث او جفا و ستمی رفته باشد و به اصلاح میان انان پردازد بر او گناهی نیست و محققا خدا امرزنده و مهربان است
ای اهل ایمان بر شما هم روزه واجب گردید چنانکه امم گذشته را فرض شده بود و این دستور برای ان است که پاک و پرهیزکار شوید
روزهایی به شماره معین روزه دارید تمام ماه رمضان و هر کسی از شما مریض باشد یا مسافر به شماره ان از روزهای غیر ماه رمضان روزه دارد و کسانی که روزه را به زحمت توانند داشت عوض هر روز فدا دهند ان قدر که فقیر گرسنه‌ای سیر شود و هر کس بر نیکی بیفزاید ان برای او بهتر است و بی‌تعلل روزه داشتن برای شما بهتر خواهد بود اگر فواید ان را بدانید
ماه رمضان ماهی است که قران در ان نازل شده برای هدایت بشر و برای راهنمایی و امتیاز حق از باطل پس هر که دریابد ماه رمضان را باید ان را روزه بدارد و هر که ناخوش یا در سفر باشد به شماره انچه روزه خورده است از ماهای دیگر روزه دارد که خداوند برای شما حکم را اسان خواسته و تکلیف را مشکل نگرفته و خواسته تا اینکه عدد روزه را تکمیل کرده و خدا را به عظمت یاد کنید که شما را هدایت فرمود باشد که از این نعمت بزرگ سپاسگزار شوید
و چون بندگان من از دوری و نزدیکی من از تو پرسند بدانند که من به انها نزدیکم هرگاه کسی مرا خواند دعای او را اجابت کنم پس باید دعوت مرا و پیغمبران مرا بپذیرند و به من بگروند باشد که به سعادت راه یابند
برای شما در شبهای ماه رمضان مباشرت با زنان خود حلال شد که انها جامه عفاف شما و شما نیز لباس عفت انها هستید و خدا دانست که شما در کار مباشرت زنان به نافرمانی و اطاعت شهوت نفس خود را به ورطه گناه می‌افکنید لذا از حکم حرمت درگذشت و گناه شما را بخشید از اکنون در شب رمضان رواست که با زنهای خود به حلال مباشرت کنید و از خدا انچه مقدر فرموده بخواهید و بخورید و بیاشامید تا خط سفیدی روز از سیاهی شب در سپیده دم پدیدار گردد پس از ان روزه را به پایان برسانید تا اول شب و با زنان هنگام اعتکاف در مساجد مباشرت نکنید این احکام حدود دین خداست زنهار در ان راه مخالفت مپویید خداوند این گونه ایات خود را برای مردم بیان فرماید باشد که پرهیزکار شوند
و مال یکدیگر را به ناحق مخورید و ان را به نزد قاضیان نیفکنید که به وسیله رشوه و زور پاره‌ای از اموال مردم را بخورید با انکه شما بطلان دعوی خود را می‌دانید
ای پیغمبر از تو سوال کنند که سبب بدر و هلال ماه چیست جواب ده که در ان تعیین اوقات عبادات حج و معاملات مردم است و نیکوکاری بدان نیست که از پشت دیوار به خانه درایید چه این کاری ناشایسته است ولی نیکویی ان است که پارسا باشید و به خانه‌ها و به هر کار از راه ان داخل شوید و تقوا پیشه کنید باشد که رستگار شوید
و در راه خدا با انان که به جنگ و دشمنی شما برخیزند جهاد کنید لکن از حد تجاوز نکنید که خدا متجاوزان را دوست ندارد
و هر کجا مشرکان را یافتید به قتل رسانید و انان را از همان وطن که شما را اواره کردند برانید و فتنه‌گری انان سخت‌تر و فسادش بیشتر از جنگ و کشتار است و در مسجد الحرام با انها جنگ مکنید مگر انکه پیشدستی کنند در این صورت رواست که در حرم انها را به قتل برسانید چنین است کیفر کافران
پس اگر دست از شرک و ستم بدارند از انها درگذرید که خدا امرزنده و مهربان است
و با کفار جهاد کنید تا فتنه و فساد از روی زمین برطرف شود و دین خدا حاکم باشد و بس و اگر از فتنه دست کشیدند با انها عدالت کنید که تجاوز جز بر ستمکاران روا نیست
ماه‌های حرام را در مقابل ماه‌های حرام قرار دهید که اگر حرمت ان را نگاه نداشته و با شما قتال کنند شما نیز قصاص کنید هر که به ستم بر شما دست دراز کند او را از پای در اورید به قدر ستمی که به شما رسانده است و از خدا پروا کنید و بدانید که خدا با پرهیزکاران است
و از مال خود در راه خدا انفاق کنید لیکن نه به حد اسراف و خود را به مهلکه و خطر در نیفکنید و نیکویی کنید که خدا نیکوکاران را دوست می‌دارد
و همه اعمال حج و عمره را برای خدا به پایان رسانید و اگر ترس و منعی پیش اید قربانی کنید به انچه مقدور و میسر است و سر متراشید تا ان گاه که قربانی شما به محل ذبح برسد و هر کس بیمار باشد یا سردرد بر او عارض شود سر بتراشد و از ان فدا دهد به روزه داشتن یا صدقه دادن یا کشتن گوسفند و پس از انکه ترس و منع بر طرف شود هر کس از عمره تمتع به حج باز اید هر چه میسر و مقدور است قربانی کند و هر کس به قربانی تمکن نیافت سه روز در ایام حج روزه بدارد و هفت روز هنگام مراجعت که ده روز تمام شود این عمل بر ان کس است که اهل شهر مکه نباشد به این احکام عمل کنید و از نافرمانی خدا پروا کنید و بدانید که عذاب خدا سخت است
حج واجب در ماههایی معین است پس هر که در این ماهها حج می‌گزارد بایست انچه میان زن و شوهر رواست ترک کند و کار ناروا مانند دروغ و بدگویی را ترک کند و مجادله نکند و شما هر کار نیک کنید خدا بر ان اگاه است و توشه تقوا برای راه اخرت برگیرید که بهترین توشه این راه تقواست و از من پروا کنید ای صاحبان عقل
باکی نیست که در هنگام حج کسب معاش کرده و از فضل خدا روزی طلبید پس ان گاه که از عرفات بازگشتید در مشعر ذکر خدا کنید و به یاد خدا باشید که شما را پس از انکه به ضلالت کفر بودید به راه هدایت اورد
بعد از ان به طریقی که همه مسلمین باز می‌گردند رجوع کنید و از خدا طلب امرزش کنید که خدا امرزنده و مهربان است
پس ان گاه که اعمال حج را به جا اوردید همان گونه که پدران خود را یاد می‌کنید بلکه بیش از ان خدا را یاد کنید و هر حاجت دنیا و اخرت را از خدا بخواهید بعضی مردم کوتاه نظر از خدا تمنای متاع دنیوی تنها کنند و گویند پروردگارا ما را از نعمتهای دنیا بهره‌مند ساز و انان را از نعمت اخرت نصیبی نیست
و بعضی دیگر گویند خدایا ما را از نعمتهای دنیا و اخرت هر دو بهره‌مند گردان و از عذاب اتش دوزخ نگاه دار
هر یک از این دو فرقه از نتیجه اعمال خود بهره‌مند خواهند گشت و خدا به حساب همه زود رسیدگی کند
و خدا را یاد کنید به ذکر تکبیر در چند روزی معین ایام تشریق پس هر که شتاب کند و اعمال را در دو روز انجام دهد گناه نکرده و هر که تاخیر کند نیز گناه نکرده این حکم برای کسی است که از هر گناه یا از محرمات احرام پرهیزکار بوده است و از خدا بترسید و بدانید که به سوی خدا باز خواهید گشت
و از مردم کس هست که تو را از گفتار دلفریب خود به شگفت ارد تا از دروغ به متاع دنیا رسد و خدا را به راستی نیت خود گواه گیرد حال انکه این کس بدترین دشمن اسلام است
و چون از حضور تو دور شود کارش فتنه و فساد در زمین است و بکوشد تا حاصل خلق به باد فنا دهد و نسل بشر را قطع کند و خدا فساد را دوست ندارد
و چون او را به نصیحت گویند از خدا بترس خود پسندی او را به بدکاری برانگیزد و پند نشنود جهنم او را کفایت کند که ارامگاه بدی است
و بعضی از مردم از جان خود در راه رضای خدا درگذرند و خدا با چنین بندگان رئوف و مهربان است
ای اهل ایمان همه متفقا در مقام تسلیم خدا در ایید و از وساوس شیطان پیروی مکنید که او همانا شما را دشمنی اشکار است
پس اگر باز به راه خطا رفتید با وجود انکه ادله روشن از جانب خدا برای شما امد در این صورت بدانید که خدا بر انتقام خطا کاران توانا و دانا است
ایا کافران جز این انتظار دارند که خدا با ملائکه در پرده‌های ابر بر انها در اید و حکم قهر خدا به کیفر کافران فرا رسد و کارها همه به سوی خدا باز گردد
ای پیغمبر از بنی اسرائیل سوال کن که ما چقدر ایات و ادله روشن بر انها اوردیم و هر کس پس از انکه نعمت و هدایتی که خدا به او داد ان را به کفر مبدل کند بداند که عقاب خدا بر کافران بسیار سخت است
حیات عاریت و متاع دنیوی برای کافران جلوه نمود و انها اهل ایمان را فسوس و مسخره می‌کنند ولی مقام تقوا پیشگان روز قیامت برتر از کافران است و خدا به هر که خواهد روزی بی‌حساب بخشد
مردم یک گروه بودند خدا رسولان را فرستاد که نیکوکاران را بشارت دهند و بدان را بترسانند و با انها کتاب به راستی فرستاد تا در موارد نزاع مردم تنها دین خدا به عدالت حکمفرما باشد و در کتاب حق اختلاف و شبهه نیفکندند مگر همان گروه که بر انان کتاب اسمانی امد برای تعدی به حقوق یکدیگر پس خداوند به لطف خود اهل ایمان را از ان ظلمت شبهات و اختلافات به نور حق هدایت فرمود و خدا هر که را خواهد راه راست بنماید
ایا گمان کرده‌اید که به بهشت داخل شوید بدون امتحاناتی که پیش از شما بر گذشتگان امد که بر انان رنج و سختیها رسید و همواره پریشان خاطر و هراسان بودند تا ان گاه که رسول و گروندگان با او از خدا مدد خواستند و گفتند بار خدایا کی ما را یاری کنی در ان حال خطاب شد بشارت دهد که هان همانا یاری خدا نزدیک است
از تو سوال کنند که چه انفاق کنند بگو هر چه از مال خود انفاق کنید درباره پدر و مادر و خویشان و یتیمان و فقیران و در راه ماندگان رواست و انچه نیکویی کنید خداوند بر ان اگاه است
حکم جهاد بر شما مقرر گردید و حال انکه بر شما ناگوار و مکروه است لکن چه بسیار شود که چیزی را مکروه شمارید ولی به حقیقت خیر و صلاح شما در ان بوده و چه بسیار شود چیزی را دوست دارید و در واقع شر و فساد شما در ان است و خدا به مصالح امور داناست و شما نادانید
ای پیغمبر از تو راجع به جنگ در ماه حرام سوال کنند بگو گناهی است بزرگ ولی بازداشتن خلق از راه خدا و کفر به خدا و پایمال کردن حرمت حرم خدا و بیرون کردن اهل حرم از ان که مشرکان مرتکب شدند نزد خدا بسیار گناه بزرگتری است و فتنه‌گری فساد انگیزتر از قتل است و کافران پیوسته با شما مسلمین کارزار کنند تا انکه اگر بتوانند شما را از دین خود برگردانند و هر کس از شما از دین خود برگردد و به حال کفر باشد تا بمیرد چنین اشخاص اعمالشان در دنیا و اخرت ضایع و باطل گردیده و انان اهل جهنمند و در ان همیشه معذب خواهند بود
انان که به دین اسلام گرویدند و از وطن خود هجرت نموده در راه خدا جهاد کردند اینان امیدوار و منتظر رحمت خدا باشند که خدا بخشاینده و مهربان است
ای پیغمبر از تو از حکم شراب و قمار می‌پرسند بگو در این دو کار گناه بزرگی است و سودهایی برای مردم ولی زیان گناه ان دو بیش از منفعت انهاست و نیز سوال کنند تو را که چه در راه خدا انفاق کنند جواب ده انچه زائد بر ضروری زندگانی است خداوند بدین روشنی ایات خود را برای شما بیان کند باشد که تفکر نموده و عقل خود به کار بندید
در کار دنیا و اخرت تا از دنیا برای اخرت توشه بردارید و سوال کنند تو را که با یتیمان چگونه رفتار کنند بگو به اصلاح حال و مصلحت مال انها کوشید بهتر است تا انها را بی‌سرپرست گذارید و اگر با ان‌ها امیزش کنید رواست که برادر دینی شما هستند و خدا اگاه است از ان کس که در کار انان نادرستی کند و ان که اصلاح و درستی نماید و اگر خدا می‌خواست کار را بر شما سخت می‌کرد چه انکه خدا توانا و دانا است
و با زنان مشرک ازدواج مکنید مگر انکه ایمان ارند و همانا کنیزکی با ایمان بهتر از زن ازاد مشرک است هر چند از حسن و جمال او به شگفت ایید و زن به مشرکان مدهید مگر انکه ایمان ارند و همانا بنده مومن بسی بهتر از ازاد مشرک است هر چند از مال و حسن او به شگفت ایید مشرکان شما را از راه جهل به اتش خوانند و خدا از راه لطف و مرحمت به بهشت و مغفرت دعوت کند و خداوند برای مردم ایات خویش بیان فرماید باشد که هشیار و متذکر گردند
و سوال کنند تو را از عادت شدن زنان بگو ان رنجی است برای زنان در ان حال از مباشرت انان دوری کنید و با انان نزدیکی نکنید تا انکه پاک شوند چون خود را پاک کردند از انجا که خدا دستور داده به انها نزدیک شوید که همانا خدا انان را که پیوسته به درگاهش توبه کنند و هم پاکیزگان دور از هر الایش را دوست می‌دارد
زنان شما کشتزار شمایند پس برای کشت فرزند صالح بدانها نزدیک شوید هرگاه مباشرت انان خواهید و چیزی برای خود پیش فرستید و خدا ترس باشید و بدانید که محققا نزد خدا خواهید رفت و ای رسول اهل ایمان را بشارت ده
و زنهار نام خدا را هدف سوگندهای خود مکنید تا با این سوگندهای راست و دروغ از حقوقی که مردم را بر شماست برائت جوئید و خود را نیکوکار و پرهیزکار قلمداد کنید و مصلح میان مردم جلوه دهید و خدا راست و دروغ و نیک و بد را شنوا و داناست
خدا شما را به سوگندهای لغو مواخذه نکند و لیکن به انچه در دل دارید مواخذه خواهد کرد و خدا بسیار امرزنده و بردبار است
انان که با زنان خود ایلا کنند بر ترک مباشرت انها قسم بخورند چهار ماه انتظار کشند اگر از قسم خود بازگشتند خداوند امرزنده و مهربان است
و اگر عزم طلاق نمودند خدا به گفتار و کردارشان شنوا و داناست
و زنهایی که طلاق داده شدند از شوهر نمودن خودداری کنند تا سه پاکی بر انان بگذرد و انچه را حیض یا حملی که خدا در رحم انها افریده کتمان نکنند اگر به خدا و روز قیامت ایمان دارند و شوهران انها در زمان عده سزاوارترند که انها را به زنی خود رجوع دهند اگر نیت سازش دارند و زنان را بر شوهران حق مشروعی است چنانچه شوهران را بر زنان لیکن مردان را بر زنان افزونی است و خدا بر هر چیز توانا و داناست
طلاق طلاقی که شوهر در ان رجوع تواند کرد دو مرتبه است پس چون طلاق داد یا رجوع کند به سازگاری و یا رها کند به نیکی و حلال نیست که چیزی از مهر انان به جور بگیرید مگر انکه بترسید حدود دین خدا را راجع به احکام ازدواج نگاه ندارند در چنین صورت زن هر چه از مهر خود به شوهر برای طلاق ببخشد بر انان روا باشد این احکام حدود دین خداست از ان سرکشی مکنید و کسانی که از احکام خدا سرپیچند انها به حقیقت ستمکارند
پس اگر زن را طلاق سوم داد دیگر ان زن بر او حلال نیست تا اینکه زن به دیگری شوهر کند اگر ان شوهر دوم زن را طلاق داد زن با شوهر اول که سه طلاق داده توانند به زوجیت بازگردند اگر گمان برند که احکام خدا را راجع به امر ازدواج نگاه خواهند داشت این است احکام خدا که برای مردم دانا بیان می‌کند
و هرگاه زنان را طلاق دادید بایستی تا نزدیک پایان زمان عده یا انها را به سازگاری در خانه نگاه دارید و یا به نیکی رها کنید و روا نیست انان را به ازار نگاه داشته تا بر انها ستم کنید هر کس چنین کند همانا بر خود ظلم کرده است و ایات خدا را به مسخره نگیرید و به یاد ارید نعمت خدا را که به شما لطف فرمود و به خصوص نعمت بزرگ کتاب اسمانی و حکمت الهی را که به شما فرستاد و شما را به اندرز ان بهره‌مند گرداند و از خدا پروا کنید و بدانید که خدا به همه چیز اگاه است
و چون زنان را طلاق دادید و زمان عده ان‌ها به پایان رسید نباید انها را از شوهر کردن منع کنید هرگاه به طریق مشروع به ازدواج با مردی تراضی کنند بدین سخن پند داده شود هر کس به خدا و روز بازپسین ایمان اورده این دستور برای تزکیه نفوس شما بهتر است و خدا به مصلحت شما داناست و شما خیر و صلاح خود نمی‌دانید
و مادران بایستی دو سال کامل فرزندان خود را شیر دهند البته ان کسی که خواهد فرزند را شیر تمام دهد و به عهده صاحب فرزند است یعنی پدر که خوراک و لباس مادر را به حد متعارف بدهد هیچ کس را تکلیف جز به اندازه طاقت نکنند نه مادر باید در نگهبانی فرزند به زحمت و زیان افتد و نه پدر بیش از حد متعارف برای کودک متضرر شود و اگر کودک را پدر نبود وارث باید در نگهداری او به حد متعارف قیام کند و اگر پدر و مادر به رضایت و مصلحت دید یکدیگر بخواهند فرزند را از شیر بگیرند هر دو را رواست و اگر خواهید که برای فرزندان دایه بگیرید ان هم روا باشد در صورتی که دایه را حقوقی به متعارف بدهید و از خدا پروا کنید و بدانید که خداوند به کردار شما بیناست
و مردانی که بمیرند و زنانشان زنده مانند ان زنان باید از شوهر کردن خودداری کنند تا مدت چهار ماه و ده روز بگذرد پس از انقضا این مدت بر شما گناهی نیست که انان در حق خویش کاری شایسته کنند از زینت کردن و شوهر نمودن و خداوند از کردارتان اگاه است
و باکی بر شما نیست که به فکر خواستگاری ان زنان برایید یا نیت ازدواج را در دل داشته بدون اظهار تنها خدا داند که از این پس از دل به زبان خواهید اورد ولیکن در عده با انها پنهانی قرار و پیمانی نگذارید مگر انکه سخنی به میزان شرع گویید ولی عزم عقد و ازدواج مکنید تا زمان عده انها منقضی شود و بدانید که خداوند از نیات درونی شما اگاه است پس از او بترسید و بدانید که خدا بسیار امرزنده و بردبار است
باکی بر شما نیست اگر طلاق دهید زنانی را که با انان مباشرت نکرده و مهری مقرر نداشته‌اید ولی انها را به چیزی بهره‌مند سازید دارا به قدر خود و نادار به قدر خویش به بهره‌ای شایسته او که این سزاوار مقام نیکوکاران است
و اگر زنها را قبل از مباشرت با ان‌ها طلاق دهید در صورتی که بر انان مهر مقرر داشته‌اید بایستی نصف مهری را که تعیین شده به انها بدهید مگر انها خود گذشت کنند یا کسی که امر نکاح به دست اوست مثل پدر یا جد از ان حق در گذرند و گذشت کردن به تقوا و خدا پرستی نزدیکتر است و فضیلتهایی که در نیکویی به یکدیگر است فراموش مکنید و بدانید که خداوند به هر کار نیک و بد شما بیناست
بر نمازها مواظبت و توجه کامل داشته باشید و به خصوص نماز وسطی صبح و به طاعت خدا قیام کنید
پس اگر شما را بیم خطری از دشمن باشد به هر حال که میسر است پیاده یا سواره نماز به جای ارید و ان گاه که ایمنی یافتید خدا را یاد کنید که او شما را به انچه نمی‌دانستید دانا گردانید
مردانی که بمیرند و زنانشان زنده مانند باید وصیت کنند که ان‌ها را تا یکسال نفقه دهند و از خانه شوهر بیرون نکنند پس اگر زنها خود خارج شوند شما را گناهی نیست از انچه انها درباره خود در حدود شرع بگزینند و خدا توانا و داناست
مردان زنانی را که طلاق دهند به چیزی بهره‌مند کنند که این کار سزاوار مردم پرهیزکار است
خدا ایات خود را برای شما این گونه روشن بیان می‌کند شاید خردمندی کنید
ایا ندیدید انهایی را که از ترس مرگ از دیار خود بیرون رفتند که هزارها تن بودند خدا فرمود که تمام بمیرید همه مردند سپس انها را زنده کرد زیرا خدا را در حق بندگان فضل و کرم بسیار است و لیکن بیشتر مردم سپاسگزار نیستند
جهاد کنید در راه خدا و بدانید که خدا به گفتار و کردار خلق شنوا و دانا است
کیست که خدا را قرض الحسنه دهد تا خدا بر او به چندین برابر بیفزاید و خداست که می‌گیرد و می‌دهد و همه به سوی او باز گردانده می‌شوید
ایا ندیدی ان گروه بنی اسرائیل را که پس از وفات موسی از پیغمبر وقت خود تقاضا کردند که پادشاهی برای ما برانگیز تا به سرکردگی او در راه خدا جهاد کنیم پیغمبر انها گفت اگر جهاد فرض شود مبادا به جنگ قیام نکرده نافرمانی کنید گفتند چگونه شود که ما به جنگ نرویم در صورتی که دشمنان ما ما و فرزندان ما را به ستم از دیارمان بیرون کردند پس چون با درخواست انها جهاد مقرر گردید به جز اندکی همه روی گردانیدند و خدا از کردار ستمکاران اگاه است
پیغمبرشان به انها گفت خداوند طالوت را به پادشاهی شما برانگیخت گفتند که از کجا او را بر ما بزرگی و شاهی رواست در صورتی که ما به پادشاهی شایسته‌تر از اوییم و او را مال فراوان نیست رسول گفت خداوند او را برگزیده و در دانش و توانایی و قوت جسم فزونی بخشیده و خدا ملک خود را به هر که خواهد بخشد که خدا به حقیقت توانگر و داناست
پیغمبرشان به انها گفت که نشانه پادشاهی او این است که تابوتی که در ان سکینه خدا و الواح بازمانده از خانواده موسی و هارون است و فرشتگانش به دوش برند برای شما می‌اید که در ان برای شما حجتی است روشن اگر اهل ایمان باشید
پس هنگامی که طالوت لشکر کشید سپاه خود را گفت خدا شما را به نهر ابی ازمایش کند هر که از ان بیاشامد از من و هم ایین من نیست و هر که هیچ نیاشامد یا کفی بیش برنگیرد از من و هم ایین من خواهد بود پس همه سپاهش اشامیدند به جز عده قلیلی از انها و چون طالوت و سپاه مومنش از نهر گذشتند و مواجه با دشمن شدند لشکر بیمناک گشته گفتند ما را تاب مقاومت جالوت و سپاه او نخواهد بود انان که به لقا رحمت خدا و ثواب اخرت معتقد بودند ثابت قدم مانده گفتند چه بسیار شده که گروهی اندک به یاری خدا بر سپاهی بسیار غالب امده و خدا با صابران است
و چون انها در میدان مبارزه جالوت و لشکریان او امدند گفتند پروردگارا به ما صبر و استواری بخش و ما را ثابت قدم دار و بر شکست کافران یاری فرما
پس به یاری خدا کافران را شکست دادند و داود علیه السلام امیر انها جالوت را کشت و خدایش پادشاهی و فرزانگی عطا فرمود و از انچه می‌خواست بدو بیاموخت و اگر خدا برخی مردم را در مقابل بعضی دیگر بر نمی‌انگیخت فساد روی زمین را فرا می‌گرفت و لیکن خدا خداوند فضل و کرم بر همه اهل عالم است
این ایات خداست که به راستی بر تو می‌خوانیم و همانا تو از جمله پیغمبران مرسل هستی
این پیغمبران را برخی بر بعضی برتری و فضیلت دادیم بعضی را خدا با او سخن گفته و بعضی را رفعت مقام داده و عیسی پسر مریم را معجزات اشکار دادیم و او را به روح القدس نیرو بخشیدیم و اگر خدا می‌خواست پس از فرستادن پیامبران و معجزات اشکار مردم با یکدیگر در مقام خصومت و قتال بر نمی‌امدند ولیکن انان برخلاف و دشمنی با هم برخاستند برخی ایمان اورده و بعضی کافر شدند و اگر خدا می‌خواست با هم بر سر جنگ نبودند و لیکن خدا هر چه مشیتش قرار گیرد خواهد کرد
ای اهل ایمان از انچه روزی شما کردیم انفاق کنید پیش از انکه بیاید روزی که نه کسی برای اسایش خود چیزی تواند خرید و نه دوستی و شفاعتی به کار اید و کافران دریابند که خود ستمکار بوده‌اند
خدای یکتاست که جز او خدایی نیست زنده و پاینده است هرگز او را کسالت خواب فرا نگیرد تا چه رسد که به خواب رود اوست مالک انچه در اسمانها و زمین است که را این جرات است که در پیشگاه او به شفاعت برخیزد مگر به فرمان او علم او محیط است به انچه پیش نظر خلق امده و انچه سپس خواهد امد و خلق به هیچ مرتبه از علم او احاطه نتوانند کرد مگر به انچه او خواهد قلمرو علمش از اسمانها و زمین فراتر و نگهبانی زمین و اسمان بر او اسان و بی‌زحمت است و او والا مرتبه و با عظمت است
کار دین به اجبار نیست تحقیقا راه هدایت و ضلالت بر همه کس روشن گردیده پس هر که از راه کفر و سرکشی دیو رهزن برگردد و به راه ایمان به خدا گراید بی‌گمان به رشته محکم و استواری چنگ زده که هرگز نخواهد گسست و خداوند به هر چه خلق گویند و کنند شنوا و داناست
خدا یار اهل ایمان است که انان را از تاریکیهای جهل بیرون ارد و به عالم نور برد و انان که راه کفر گزیدند یار ایشان شیاطین و دیوهایند که انها را از عالم نور به تاریکیهای گمراهی در افکنند این گروه اهل دوزخند و در ان همیشه خواهند بود
ایا ندیدی که پادشاه زمان ابراهیم علیه السلام به دلیل حکومتی که خدا به او داده بود درباره یکتایی خدا با ابراهیم به جدل برخاست چون ابراهیم گفت خدای من ان است که زنده گرداند و بمیراند او گفت من نیز زنده می‌کنم و می‌میرانم ابراهیم گفت که خداوند خورشید را از طرف مشرق براورد تو اگر توانی از مغرب بیرون ار ان نادان کافر در جواب عاجز ماند و خدا راهنمای ستمکاران نخواهد بود
یا به مانند ان کس عزیر که به دهکده‌ای گذر کرد که خراب و ویران شده بود گفت به حیرتم که خدا چگونه باز این مردگان را زنده خواهد کرد پس خداوند او را صد سال میراند سپس زنده کرد و برانگیخت و بدو فرمود که چند مدت درنگ نمودی جواب داد یک روز یا پاره‌ای از یک روز درنگ نمودم خداوند فرمود نه چنین است بلکه صد سال است که به خواب مرگ افتاده‌ای نظر در طعام و شراب خود بنما که هنوز تغییر ننموده و الاغ خود را بنگر که اکنون زنده‌اش کنیم تا احوال بر تو معلوم شود و تا تو را حجت و نشانه‌ای برای خلق قرار دهیم که امر بعثت را انکار نکنند و بنگر در استخوانهای ان که چگونه درهمش پیوسته و گوشت بر ان پوشانیم چون این کار بر او روشن گردید گفت به یقین می‌دانم که خدا بر هر چیز قادر است
و چون ابراهیم گفت بار پروردگارا به من بنما که چگونه مردگان را زنده خواهی کرد خدا فرمود باور نداری گفت اری باور دارم لیکن خواهم به مشاهده ان دلم ارام گیرد خدا فرمود چهار مرغ بگیر و گوشت انها را به هم درامیز نزد خود ان گاه هر قسمتی را بر سر کوهی بگذار سپس ان مرغان را بخوان که به سوی تو شتابان پرواز کنند و بدان که خدا بر همه چیز توانا و داناست
مثل انان که مالشان را در راه خدا انفاق می‌کنند به مانند دانه‌ای است که از ان هفت خوشه بروید و در هر خوشه صد دانه باشد و خداوند از این مقدار نیز برای هر که خواهد بیفزاید و خدا را رحمت بی‌منتهاست و به همه چیز داناست
انان که مالشان را در راه خدا انفاق کنند و در پی انفاق منتی نگذارده و ازاری نکنند انها را پاداش نیکو نزد خدا خواهد بود و از هیچ پیشامدی بیمناک نباشند و هرگز اندوهناک نخواهند بود
فقیر سائل را به زبان خوش و طلب امرزش رد کردن بهتر است از صدقه‌ای که پی ان ازار کنند و خداوند بی‌نیاز و بردبار است
ای اهل ایمان صدقات خود را به سبب منت و ازار تباه نسازید مانند ان که مال خود را از روی ریا برای جلب توجه دیگران انفاق کند و ایمان به خدا و روز قیامت ندارد مثل این ریاکاران بدان ماند که دانه را به جای انکه در زمین قابلی افشانند بر روی سنگ صاف غبار گرفته‌ای ریزند و تند بارانی غبار ان بشوید و ان سنگ را همان طور صاف و بی‌گیاه به جای گذارد که نتوانند هیچ حاصلی از ان به دست اورند و خداوند گروه کافران را راه سعادت ننماید
و مثل انان که مالشان را در راه خشنودی خدا انفاق کنند و با کمال اطمینان خاطر دل به لطف خدا شاد دارند مثل بوستانی است که در زمین بلندی باشد و بر ان باران زیادی به موقع ببارد و حاصلی دو چندان که منتظرند دهد و اگر باران زیاد نیاید اندک بارد تا باز به ثمر رسد و خدا به کار شما بیناست
ایا هیچ یک از شما خواهد که او را باغی باشد از درخت خرما و انگور و زیر ان درختان جویهای روان و در ان هرگونه میوه موجود باشد ان گاه ضعف و پیری بدو فرا رسد و او را فرزندان خرد و ناتوان باشد پس در باغ او بادی اتشبار افتد و همه بسوزد حال کسی که به ریا انفاق کند بدین ماند خداوند ایات خود را برای شما این چنین روشن بیان کند باشد که در مال کارها و حقیقت احوال فکر کنید
ای اهل ایمان انفاق کنید از بهترین انچه اندوخته‌اید و از انچه برای شما از زمین می‌رویانیم و بدها را برای انفاق در نظر نگیرید در صورتی که خود شما جنس بد را نستانید مگر انکه از بدی ان چشم پوشی کنید و بدانید که خدا بی‌نیاز و ستوده صفات است
شیطان شما را وعده فقر و بی‌چیزی دهد و به کارهای زشت و بخل وادار کند و خدا به شما وعده امرزش و احسان دهد و خدا را رحمت بی‌منتهاست و به همه امور جهان داناست
خدا فیض حکمت را به هر که خواهد عطا کند و هر که را به حکمت و دانش رسانند در باره او مرحمت و عنایت بسیار کرده‌اند و این حقیقت را جز خردمندان متذکر نشوند
هر چه انفاق کنید و یا به نذر و صدقه دهید همانا خدا می‌داند و اگر در حق مسکینان ستم کنید برای ستمکاران در دو جهان یار و معینی نخواهد بود
اگر به مستحقان اشکارا صدقه دهید کاری نیکوست لیکن اگر در پنهانی به فقیران ابرومند رسانید برای شما نیکوتر است و خدا به پاداش ان برخی از گناهان شما را محو و مستور دارد و خداوند از اشکارا و نهان انچه می‌کنید اگاه است
ای رسول بر تو دعوت خلق است و هدایت خلق بر تو نیست خدا هر که را خواهد هدایت کند و هر قسم انفاق و احسان کنید درباره خویش کرده‌اید و نبایست انفاق کنید جز در راه رضای خدا و هر انفاق و احسانی کنید از خدا پاداش تمام به شما رسد و هرگز به شما ستم نخواهد رسید
صدقات مخصوص فقیرانی است که در راه خدا بازمانده و ناتوان شده‌اند و توانایی انکه در زمین بگردند و کاری پیش گیرند ندارند و از فرط عفاف چنانند که هر کس از حال انها اگاه نباشد پندارد غنی و بی‌نیازند به فقر انها از سیمایشان پی می‌بری هرگز چیزی از کسی درخواست نکنند و هر مالی انفاق کنید خدا به ان اگاه است
کسانی که مال خود را در شب و روز انفاق کنند نهان و اشکارا انان را نزد پروردگارشان پاداش نیکو خواهد بود و هرگز از حادثه اینده بیمناک و از امور گذشته اندوهگین نخواهند گشت
ان کسانی که ربا خورند از قبر در قیامت برنخیزند جز به مانند ان که به وسوسه شیطان مخبط و دیوانه شده و انان بدین سبب در این عمل زشت افتند که گویند فرقی بین تجارت و ربا نیست حال انکه خدا تجارت را حلال و ربا را حرام کرده پس هر کس که اندرز کتاب خدا بدو رسد و از این عمل دست کشد خدا از گذشته او در گذرد و عاقبت کارش با خدا باشد و کسانی که دست نکشند اهل جهنمند و در ان جاوید معذب خواهند بود
خدا سود ربا را نابود گرداند و صدقات را افزونی بخشد و خدا مردم بی‌ایمان گنه پیشه را دوست ندارد
انان که اهل ایمان و نیکوکارند و نماز به پا دارند و زکات بدهند انان را نزد پروردگارشان پاداش نیکو خواهد بود و هرگز ترس از اینده و اندوه از گذشته نخواهند داشت
ای کسانی که ایمان اورده‌اید از خدا بترسید و زیادی ربا را رها کنید اگر به راستی اهل ایمانید
پس اگر ترک ربا نکردید اگاه باشید که به جنگ خدا و رسول او برخاسته‌اید و اگر از این کار پشیمان گشتید اصل مال شما برای شماست که در این صورت به کسی ستم نکرده‌اید و از کسی ستم نکشیده‌اید
و اگر کسی که از او طلبکار هستید تنگدست شود به او مهلت دهید تا توانگر گردد و بخشیدن ان به هنگام تنگدستی وی به رسم صدقه برای شما بهتر است اگر به مصلحت خود دانایید
و بترسید از روزی که شما را به سوی خدا باز گردانند پس هر کس پاداش عمل خویش خواهد یافت و به هیچ کس ستمی نکنند
ای اهل ایمان چون به قرض و نسیه معامله کنید تا زمانی معین سند و نوشته در میان باشد و بایست نویسنده درستکاری معامله میان شما را بنویسد و نباید کاتب از نوشتن خودداری کند که خدا به وی نوشتن اموخته پس باید بنویسد و مدیون باید مطالب را املا کند و از خدا بترسد و از انچه مقرر شده چیزی نکاهد و اگر مدیون سفیه یا ناتوان صغیر است و صلاحیت املا ندارد ولی او به عدل و درستی املا کند و دو تن از مردان خود از مسلمانان عادل گواه ارید و اگر دو مرد نیابید یک مرد و دو زن از هر که به عدالت قبول دارید گواه گیرید تا اگر یک نفر از ان دو زن فراموش کند دیگری به خاطرش اورد و هرگاه شهود را به محکمه بخوانند امتناع از رفتن نکنند و در نوشتن ان تا تاریخ معین مسامحه نکنید چه معامله کوچک و چه بزرگ باشد این عادلانه‌تر است نزد خدا و محکمتر برای شهادت و نزدیکتر به اینکه شک و ریبی در معامله پیش نیاید که موجب نزاع شود مگر انکه معامله نقد حاضر باشد که دست به دست میان شما برود در این صورت باکی نیست که ننویسید و گواه گیرید هرگاه معامله کنید و نبایست به نویسنده و گواه ضرری رسد و بی‌اجر مانند و اگر چنین کنید نافرمانی کرده‌اید و از خدا بترسید و خداوند هم به شما تعلیم مصالح امور می‌کند و خدا به همه چیز داناست
و اگر در سفر باشید و نویسنده‌ای نیابید برای وثیقه دین گروی گرفته شود و اگر برخی بعضی را امین داند و به او امانت بسپارد پس باید ادا کند ان امین انچه را که به امانت گرفته است و از خدای خود بترسد و به امانت خیانت نکند و کتمان شهادت ننمایید که هر کس کتمان کند البته به دل گناهکار است و خدا از همه کار شما اگاه است
انچه در اسمانها و زمین است همه ملک خداست و اگر انچه در دل دارید اشکار و یا مخفی کنید همه را خدا در محاسبه شما خواهد اورد ان گاه هر که را خواهد ببخشد و هر که را خواهد عذاب کند و خدا بر هر چیز تواناست
این رسول به انچه خدا بر او نازل کرده ایمان اورده و مومنان نیز همه به خدا و فرشتگان خدا و کتب و پیغمبران خدا ایمان اوردند و گفتند ما میان هیچ یک از پیغمبران خدا فرق نگذاریم و همه یک زبان و یک دل اظهار کردند که ما فرمان خدا را شنیده و اطاعت کردیم پروردگارا ما امرزش تو را خواهیم و می‌دانیم بازگشت همه به سوی توست
خدا هیچ کس را تکلیف نکند مگر به قدر توانایی او نیکیهای هر کس به سود او و بدیهایش نیز به زیان خود اوست پروردگارا ما را بر انچه به فراموشی یا به خطا کرده‌ایم مواخذه مکن بار پروردگارا تکلیف گران و طاقت فرسا که بر پیشینیان ما نهاده‌ای بر ما مگذار پروردگارا بار تکلیفی فوق طاقت ما بر دوش ما منه و بیامرز و ببخش گناه ما را و بر ما رحمت فرما تنها اقای ما و یاور ما تویی پس ما را بر گروه کافران یاری فرما