قسم به اسمان بلند که دارای کاخهای با عظمت است
و قسم به روز موعود قیامت که وعده گاه خلایق است
و قسم به شاهد عالم پیغمبر خاتم صلی الله علیه و اله و سلم و به مشهود او قیامت و امت
قسم به اینان که اصحاب اخدود یعنی ان قوم کافری که بر مومنان به مکر مسلط شدند و انها را به خندقهای اتش در افکندند همه کشته یعنی ملعون و مطرود شدند
همان اتش سختی که ان مردم ظالم به جان خلق بر افروختند
که بر کنار ان خندقهای اتش بنشستند
و سوختن مومنانی که به اتش افکندند مشاهده می‌کردند
و با ان مومنان که بسوختند هیچ عداوتی نداشتند جز انکه انان به خدای مقتدر ستوده صفات ایمان اورده بودند
ان خدایی که فرمانروایی اسمانها و زمین از ان اوست و خدا بر هر چه در عالم است گواه است
انان که مردان و زنان با ایمان را به اتش فتنه سوختند و توبه نکردند بر انها عذاب جهنم و اتش سوزان دوزخ مهیاست
انان که به خدا ایمان اورده و نیکوکار شدند بر انها البته در بهشت باغهایی است که زیر درختانش نهرها جاری است این بهشت ابد به حقیقت سعادت و فیروزی بزرگ است
همانا مواخذه و انتقام خدا بسیار سخت است
اوست که به حقیقت نخست خلق را بیافریند و باز پس از مرگ به عرصه قیامت برگرداند
و هم او بسیار امرزنده و دوستدار مومنان است
و خداوند عرش عظیم و هم با اقتدار و عزت است
هر چه بخواهد ان را در کمال قدرت و اختیار انجام دهد
ایا احوال جنود شاهان گذشته بر تو حکایت شده است
داستان فرعون و قوم ثمود که به کیفر کفر و دشمنی با رسل هلاک شدند
بلی انان که کافرند به تکذیب می‌پردازند
و خدا بر همه انها محیط است
بلکه این کتاب قران بزرگوار و ارجمند الهی است
که در لوح محفوظ حق و صفحه عالم ازلی نگاشته است