ای رسول ما غم مدارکه البته ما تو را به فتح اشکاری فیروز می‌گردانیم که نه بس شهر مکه بلکه شهر دلهای اهل عالم را فتح کنی
تا خدا از گناه گذشته و اینده تو در گذرد مفسرین در این ایه گویند مراد از گناه پیغمبر گناه او بود به عقیده مشرکان که دعوت او را به توحید خدا بزرگترین گناه او می‌شمردند و مقصود از گناه گذشته و اینده دعوت قبل از هجرت و بعد از هجرت بود و نعمت خود را بر تو به حد کمال رساند و تو را به راه مستقیم شرع اسلام به وحی خود هدایت کند
و خدا تو را به نصرتی با عزت و کرامت یاری کند
اوست خدایی که سکینت و وقار بر دلهای مومنان اورد تا بر یقین و ایمانشان بیفزاید و سپاه قوای اسمانها و زمین همه لشکر خداست و خدا دانا و به حکمت نظام افرینش اگاه است
این فتح یا فزودن ایمان برای ان است که خدا می‌خواهد مردان و زنان مومن را تا ابد در بهشت‌هایی که زیر درختانش نهرها جاری است داخل گرداند و گناهانشان را تمام ببخشد و این به حقیقت نزد خدا فیروزی بزرگ است
و نیز خدا خواهد تا همه منافقان و مشرکان را از مرد و زن عذاب کند که انها به خدا بد گمان بودند و وعده فتح خدا را دروغ پنداشتند در صورتی که وعده خدا صدق است و روزگار بد و هلاکت ابد بر خود انهاست و خدا بر انان خشم و لعن کرد و جهنم را که بسیار بد منزلگاهی است بر ایشان مهیا ساخت
و سپاه قوای اسمانها و زمین لشکر خداست و خدا بسیار مقتدر و به تدبیر نظام عالم داناست
ما شخص تو را به عالم فرستادیم که شاهد نیک و بد امت باشی و خلق را به لطف و رحمت حق بشارت دهی و از قهر و عذاب او بترسانی
تا شما صالحان امت به خدا و رسول او ایمان اورده و دین او را یاری کنید و به تعظیم جلالش صبح و شام تسبیح او گویید
همانا مومنانی که در حدیبیه با تو بیعت می‌کنند به حقیقت با خدا بیعت می‌کنند چون تو خلیفه خدایی و همانا دست تو دست خداست بالای دست انها پس از ان هر که نقض بیعت کند بر زیان و هلاک خویش به حقیقت اقدام کرده و هر که به عهدی که با خدا بسته است وفا کند به زودی خدا به او پاداش بزرگ عطا خواهد کرد
اعراب بادیه که از حضور در جنگها و در سفر فتح مکه تخلف می‌ورزند و باز نهاده می‌شوند خواهند گفت که ما را محافظت اهل بیت و اموالمان از امدن در رکابت بازداشت اینک از خدا بر گناه ما امرزش طلب این مردم منافق چیزی که هیچ به دل عقیده ندارند به زبان می‌اورند به انها بگو اگر خدا اراده کند که ضرر یا نفعی به شما رساند ان کیست که خلاف ان کاری تواند کرد بلکه خدا به هر چه می‌کنید اگاه است
بلکه شما پنداشتید که رسول و مومنان به او همه کشته می‌شوند و به سوی وطن و اهل بیت خود دیگر بر نخواهند گشت و این خیال در دل شما به خطا جلوه کرد و بسیار گمان بد و اندیشه باطلی کردید و مردمی در خور قهر و هلاکت بودید
و هر که به خدا و رسول او ایمان نیاورد ما هم بر ان کافران عذاب اتش دوزخ را مهیا ساخته‌ایم
و ملک اسمانها و زمین همه خاص خداست او هر که را بخواهد می‌بخشد و هر که را بخواهد عذاب می‌کند و خدا بسیار امرزنده و مهربان است
کسانی که در حدیبیه تخلف کردند و باز نهاده شدند و همراهی با شما ننمودند باز چون برای فتح خیبر و گرفتن غنایم حرکت کنید خواهند گفت بگذارید تا ما هم از شما تبعیت کنیم و همراه شما بیاییم غرضشان این است که سخن خدا را که فرمود غنایم خیبر را تنها حاضران حدیبیه خواهند گرفت تغییر دهند بگو شما به حقیقت هرگز ما را پیروی نمی‌کنید خدا از این پیش درباره شما چنین خبر داده باز ان مردم بی وفای بد عهد خواهند گفت چنین نیست بلکه شما با ما حسد می‌ورزید بلکه ایشان جز عده قلیلی همه جاهل و نادانند
با اعرابی که از جنگ باز نهاده شدند بگو اگر به حقیقت قصد متابعت دارید به زودی برای جنگ با قومی شجاع و نیرومند فارس و روم دعوت می‌شوید که با انها یا جنگ و مبارزه کنید یا انکه مسلمان شوند اگر اطاعت کردید خدا به شما اجر نیکو خواهد داد و اگر نافرمانی کنید چنانکه از این پیش در حدیبیه مخالفت کردید خدا شما را به عذابی دردناک معذب خواهد کرد
برای شخص نابینا و لنگ و مریض در تخلف از جنگ حرج و گناهی نیست و هر که خدا و رسول او را فرمان برد او را به باغهای بهشتی داخل کند که زیر درختانش نهرها جاری است و هر که مخالفت کند او را به عذابی دردناک معذب نماید
خدا از مومنانی که زیر درخت معهود حدیبیه با تو بیعت کردند به حقیقت خشنود گشت و از وفا و خلوص قلبی انها اگاه بود که وقار و اطمینان کامل بر ایشان نازل فرمود و به فتحی نزدیک که فتح خیبر بود پاداش داد
و به غنیمتهای فراوان که از خیبریان خواهند گرفت موفق داشت و خدا مقتدر و داناست
خدا به شما لشکر اسلام وعده گرفتن غنیمتهای بسیار داده که این یک غنیمت خیبر را برای شما تعجیل در انجام ان فرمود و دست مردم کافر را از سر شما کوتاه کرد تا همپیمانان یهود عبرت گیرند و تا این فتح و غنیمت ایت و دلیل اهل ایمان بر صدق وعده خدا باشد و خدا شما را به راه راست هدایت فرماید
و خدا به شما باز وعده غنیمتهای دیگری فرموده که هنوز بر ان قادر نیستید و علم خدا محیط بر ان است و خدا بر هر چیز تواناست
و اگر کافران با شما مسلمین به جنگ برخیزند از قتال شما پشت گردانیده و فرار کنند و دیگر هیچ ناصر و یاوری برای خود نیابند
سنت الهی و قانون نظام ربانی بر این بوده که حق بر باطل غالب شود و ابدا در سنت خدا تغییری نخواهی یافت
و او خدایی است که دست کفار را از سر شما و دست شما را هم به زمین مکه پس از فیروزیتان از سر انها کوتاه کرد که به امر خدا پیغمبر روز فتح مکه برای حفظ جان دشمنان خانه‌هایی را پناه قرار داد و خدا به هر چه می‌کنید بیناست
هم انان بودند که کافر شدند و راه مسجد الحرام را بر شما بستند و قربانی شما را از رسیدن به محل خود مکه منع کردند و اگر مردان مومن و زنان مومنه‌ای که شما اکنون نمی‌شناسید در مکه وجود نداشتند که اگر حمله کنید انها را ندانسته پامال هلاک می‌سازید پس دیه و غرامت خون ان مومنان به گردن شما می‌ماند اگر این قضیه نبود به شما اجازه حمله به مکه داده می‌شد و لیکن این اجازه به تاخیر افتاد تا خدا هر که را بخواهد در رحمت خود داخل گرداند و به نور اسلام هدایت کند اگر عناصر کفر و ایمان از یکدیگر جدا بودند همانا کسانی از انان را که کافرند به عذابی دردناک معذب می‌ساختیم
ان گاه که کافران در دلها ناموس و حمیت ان هم حمیت جاهلیت پروردند که نگذاشتند در عهدنامه صلح حدیبیه کلمه بسم الله و رسول الله بنویسند و مومنان را بر سر حمیت و غیرت ایمانی اوردند پس خدا وقار و اطمینان خاطر بر رسول خود و بر مومنان نازل کرد و انان را با کلمه اخلاص و مقام تقوا ملازم کرد که انها سزاوارتر بر این مقام بودند و اهلیت ان داشتند و خدا به همه امور عالم داناست
البته خدا صدق و حقیقت خواب رسولش را اشکار و محقق ساخت که در عالم رویا دید شما مومنان به خواست خدا البته به مسجد الحرام با دل ایمن وارد شوید و سرها بتراشید و اعمال تقصیر بی ترس و هراس به جای ارید و خدا انچه را از مصالح صلح حدیبیه شما نمی‌دانستید می‌دانست و قبل از ان که فتح مکه کنید فتح نزدیک حدیبیه و خیبر را مقرر داشت
او خدایی است که رسول خود را با هدایت قران و دین حق فرستاد تا ان را بر همه ادیان دنیا غالب گرداند و بر حقیقت این سخن گواهی خدا کافی است
محمد صلی الله علیه و اله و سلم فرستاده خداست و یاران و همراهانش بر کافران بسیار قویدل و سخت و با یکدیگر بسیار مشفق و مهربانند انان را در حال رکوع و سجود نماز بسیار بنگری که فضل و رحمت خدا و خشنودی او را می‌طلبند بر رخسارشان از اثر سجده نشانه‌های نورانیت پدیدار است این وصف حال انها در کتاب تورات و انجیل مکتوب است که مثل حال ان رسول به دانه‌ای ماند که چون نخست سر از خاک براورد جوانه و شاخه‌ای نازک و ضعیف باشد بعد از ان قوت یابد تا انکه ستبر و قوی گردد و بر ساق خود راست و محکم بایستد که دهقانان را در تماشای خود حیران کند همچنین محمد صلی الله علیه و اله و سلم و اصحابش از ضعف به قوت رسند تا کافران عالم را از قدرت و قوت خود به خشم ارند خدا وعده فرموده که هر کس از انها ثابت ایمان و نیکوکار شود گناهانش ببخشد و اجر عظیم عطا کند