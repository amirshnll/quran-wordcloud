حم قسم به نام خدای حمید و مجید که
تنزیل این کتاب عظیم از جانب خدای مقتدر حکیم است
همانا در خلقت اسمانها و زمین برای اهل ایمان ایات و ادله‌ای از قدرت الهی پدیدار است
و در خلقت خود شما ادمیان و انواع بی‌شمار حیوان که در روی زمین پراکنده است هم ایات و براهینی از قدرت حق برای اهل یقین اشکار است
و نیز در رفت و امد شب و روز و انچه خدا از اسمان روزی برای خلق از برف و باران می‌فرستد و زمین را پس از خزان مرگ دیگر بار بدانها زنده می‌سازد و در وزش بادهای عالم در همه این موجودات برای خردمندان جهان ایاتی از قدرت صانع پیداست
اینها ایات خداست که ما بر تو به حق تلاوت می‌کنیم پس بعد از خدا و ایات روشن او دیگر به چه برهان ایمان می‌اورند
وای بر هر دروغگوی بسیار زشتکار
ان که ایات خدا را که بر او تلاوت می‌شود شنیده و بر تکبر و طغیان اصرار می‌کند چنانکه گویی هیچ ایات را نشنیده است چنین کسانی را به عذاب دردناک بشارت ده
و چون از ایات ما چیزی بداند ان را به مسخره می‌گیرد چنین مردم کافر را در دنیا و اخرت عذاب ذلت و خواری مهیاست
انها را اتش دوزخ در پیش است و انچه اندوختند هیچ انان را نجات و رهایی ندهد و انچه غیر خدا دوست گرفتند به کارشان نیاید و کیفر انها بزرگ عذاب قهر خداست
این قران هدایت خلق است و انان که به ایات خدای خود کافر شدند جزای انها عذاب دردناک دوزخ است
خداست ان که برای شما دریا را مسخر گردانید تا کشتی به امر او اسان در اب جاری شود و از ان به تجارت و سفر از فضل خدا روزی طلبید و باشد که شکر نعمتش به جای ارید
و انچه در اسمانها و زمین است تمام را مسخر شما گردانید و اینها همه از سوی اوست در این کار نیز برای مردم با فکرت ایاتی از قدرت الهی کاملا پدیدار است
به انان که ایمان اورده‌اند بگو که از جور جهالتهای مردمی که به ایام الهی و روز وعده‌های خدا امیدوار نیستند درگذرند تا خدا عاقبت هر قومی را به پاداش اعمال خود برساند
هر کس کار نیک کند به نفع خود و هر که بد کند به زیان خویش کرده است ان گاه برای پاداش نیک و بد به سوی خدای خود بازگردانیده می‌شوید
و ما بنی اسرائیل را کتاب اسمانی تورات و حکم و نبوت عطا کردیم و از هر روزی لذیذ و حلال نصیب انها گردانیدیم و انان را بر اهل دوران خود فضیلت دادیم
و نیز به ان قوم ایات و معجزات روشن در امر دین و نظم دنیا عطا نمودیم و انها خلاف و نزاع بر نینگیختند مگر دانسته برای ظلم و تعدی به حقوق یکدیگر البته خدا بین نزاع و اختلافات انها روز قیامت داوری خواهد کرد
سپس ما تو را بر شریعت کامل در امر دین مقرر فرمودیم تو ان را کاملا پیروی کن و هیچ پیرو هوای نفس مردم مشرک نادان مباش
ان مردم هیچ تو را در برابر عذاب خدا به کار نیایند و ستمکاران عالم به نفع خود در ظلم و ستم دوستدار و مددکار یکدیگرند و خدا دوستدار و مددکار متقیان است
این قران برای عموم مردم مایه بصیرت بسیار و برای اهل یقین موجب هدایت و رحمت پروردگار است
ایا انان که مرتکب اعمال زشت و تبهکاری شدند گمان کردند رتبه انها را مانند کسانی که ایمان اورده و نیکوکار شدند قرار می‌دهیم تا در مرگ و زندگانی هم با مومنان یکسان باشند حکم انها اندیشه بسیار باطل و جاهلانه‌ای است
و خدا اسمانها و زمین را به حق افریده است و در هر چه خلق کرده مصلحت و مقصودی داشته و عاقبت هر نفسی بی هیچ ستمی پاداش هر عملی که کرده است خواهد یافت
ای رسول ما ایا می‌نگری ان را که هوای نفسش را خدای خود قرار داده و خدا او را دانسته و پس از اتمام حجت گمراه ساخته و مهر قهر بر گوش و دل او نهاده و بر چشم وی پرده ظلمت کشیده پس او را بعد از خدا دیگر که هدایت خواهد کرد ایا متذکر این معنی نمی‌شوید
و کافران گفتند که زندگی ما جز همین نشاه دنیا و مرگ و حیات طبیعت نیست و جز دهر و طبیعت کسی ما را نمی‌میراند و این سخن نه از روی علم و دلیل بلکه از روی جهل و وهم و خیال می‌گویند
و چون ایات و ادله روشن ما بر ان کافران تلاوت شود دیگر حجت و عذری نداشته جز اینکه گویند اگر راست می‌گویید پدران ما را زنده کنید و بیاورید
بگو خدا شما را زنده کند سپس بمیراند و باز تمام شما را جمع گرداند به روز قیامت که ان روز بی شک و ریب بیاید و لیکن اکثر مردم نمی‌دانند
اسمانها و زمین همه ملک خداست و روزی که ساعت قیامت بر پا شود ان روز اهل باطل و منکران معاد زیانکار خواهند بود
و در ان روز هر گروهی را بنگری که به زانو در امده و هر فرقه به سوی کتاب و نامه عمل خود خوانده شود و ندا شود که امروز همه به پاداش اعمال خود می‌رسید
این کتاب ضبط ما به حق بر شما سخن می‌گوید که ما هر چه می‌کرده‌اید همه را درست می‌نگاشتیم
اما انان که ایمان اورده و نیکوکار شدند انها را خدا در رحمت خود داخل سازد که ان سعادت و فیروزی معین و معلومی است
و اما انان که کافر شدند چون از شدت عذاب بنالند به انها گوییم ایا بر شما ایات مرا تلاوت نمی‌کردند و شما تکبر و عصیان کرده و مردمی بدکار و مجرم بودید
و چون به شما گفته شد که وعده خدا حق است و در قیامت هیچ شک و ریب نیست شما گفتید قیامت چیست نمی‌فهمیم بس خیالی پیش خود می‌کنیم و به ان هیچ یقین نداریم
و در ان هنگام بر انان نتیجه اعمال بدشان پدید اید و عذابی که به ان تمسخر می‌کردند به انها احاطه کند
و با انها خطاب شود که امروز ما شما را از رحمت خود فراموش می‌کنیم چنانکه شما ملاقات این روز سخت را فراموش کردید اینک منزل شما اتش دوزخ است و بر نجات خود هیچ یار و یاوری ندارید
این عذاب شما کیفر ان است که به ایات خدا تمسخر کردید و مغرور زندگانی دنیا شدید پس کافران امروز از اتش دوزخ رهایی ندارند و هیچ عذر و توبه ایشان نپذیرند
باری ستایش و سپاس مخصوص خداست که به یکتایی افریننده اسمانها و زمین و همه جهانهای بی نهایت است
و مقام جلال و کبریایی در اسمانها و زمین مخصوص اوست و او یکتا خدای مقتدر حکیم است