حم رسول و جانشینانش بر اسرار این حرف اگاهند یا اشاره به دو اسم حمید و مجید خداست
قسم به این کتاب روشن بیان
که ما ان را قرانی به لسان فصیح عربی مقرر داشتیم تا مگر شما بندگان در فهم ان عقل و فکرت کار بندید
و همانا این کتاب نزد ما در لوح محفوظ که اصل مخزن کتب اسمانی است بسی بلند پایه و محکم اساس است
ایا ما از متذکر ساختن شما به قران چون به انکار ان بر خویش ستم می‌کنید صرف نظر کنیم
و چقدر پیمبرانی در اقوام پیشین برای هدایت خلق فرستادیم
و بر مردم هیچ رسولی نمی‌امد جز انکه او را به مسخره و انکار می‌گرفتند
ما هم قوی‌ترین سرکشانشان را هلاک کردیم و شرح حال پیشینیان برای عبرت مردم گذشت
و اگر از این کافران بپرسی که اسمانها و زمین را که افریده البته جواب دهند خدای مقتدر دانا افریده است
همان خدایی که زمین را مهد اسایش شما بندگان قرار داد و در ان راهها بر تحصیل امر معاش و معاد شما پدید اورد تا مگر هدایت یابید
و ان خدایی که از باران اسمان ابی به قدر و اندازه نازل کرد و به ان صحرا و دیار مرده خشک را زنده گردانیدیم همین گونه شما هم از قبرها بیرون اورده می‌شوید
و ان خدایی که همه موجودات عالم را جفت افرید و برای سواری شما بندگان کشتیها و چهار پایان را در اب و خاک مقرر فرمود
تا چون با کمال تسلط بر پشت انها نشستید متذکر نعمت خدایتان شوید و گویید پاک و منزه خدایی که این انواع کشتی و چهار پایان قوی را مسخر ما گردانید و گرنه ما هرگز قادر بر ان نبودیم
و بازگشت ما البته به سوی خدای ما خواهد بود
و مشرکان برای خدا چیزی را مانند فرشته که بنده و مخلوق اوست جز وجود و فرزند واقعی او قرار دادند زهی جهل و کفر و سفاهت که انسان بسیار ناسپاس و کفرش اشکار است
ای مشرکان ایا خدا از مخلوقات خود بر خویش دختران را برگزید و شما را به پسران امتیاز داد
و حال انکه هر کدام از مشرکان را به دختری که به خدا نسبت دادند مژده دهند ننگ دارد و رویش از غم سیاه می‌شود در حالی که پر از خشم و اندوه است
ایا کسی که به زیب و زیور پرورده می‌شود یعنی دختران و در خصومت از حفظ حقوق خود عاجز است چنین کس لایق فرزندی خداست
و فرشتگان را که مخلوق و بندگان خدا هستند دختر می‌خوانند ایا در وقت خلقت انها حاضر بودند و دیدند که انها دخترند اگر انها بر این گواهی دهند البته شهادت کذب شان در نامه عملشان نوشته شده و بر ان سخت مواخذه می‌شوند
و مشرکان گویند اگر خدا می‌خواست ما انها فرشتگان و بتان را نمی‌پرستیدیم گفتار انها نه از روی علم و دانش است بلکه به وهم و پندار باطل خویش می‌گویند
یا مگر بر انها از این پیش کتابی فرستادیم که در این سخن جبر و عقیده باطل به ان کتاب استدلال می‌کنند
بلکه گفتند ما پدران خود را به عقاید و ایینی یافتیم و البته ما هم که در پی انها رویم بر هدایت هستیم
و همچنین ما هیچ رسولی پیش از تو در هیچ شهر و دیاری نفرستادیم جز انکه اهل ثروت و مال ان دیار به رسولان گفتند که ما پدران خود را بر ایین و عقایدی یافتیم و از انها البته پیروی خواهیم کرد
ان رسول ما به انان گفت اگر چه من به ایینی بهتر از دین باطل پدرانتان شما را هدایت کنم باز هم پدران را تقلید می‌کنید انها پاسخ دادند به هر تقدیر ما به انچه شما را به رسالت ان فرستاده‌اند کافریم
ما هم از ان مردم پر غرور و عناد انتقام کشیدیم بنگر تا عاقبت حال کافران مکذب به کجا کشید
یاد ار وقتی که ابراهیم با پدر یعنی عموی خود و قومش گفت من از معبودان شما سخت بیزارم
و جز ان خدایی که مرا افریده و البته مرا هدایت خواهد کرد نمی‌پرستم
و خدا این خدا پرستی را در همه ذریت او تا قیامت کلمه باقی گردانید باشد که همه فرزندانش به خدای یکتا رجوع کنند
و من تعجیل در عقوبت کافران نکردم بلکه انان و پدرانشان را مهلت داده و از عمر بهره‌مند کردم تا انکه دین حق و رسول مبین بر انها امد
و چون حق به سوی انها امد گفتند این قران سحر است و ما به وحی بودن ان ایمان نداریم
و باز گفتند چرا این قران بر ان مرد بزرگ قریه مکه و طایف ولید و حبیب یا عرو بن مسعود نازل نشد
ایا انها باید فضل و رحمت خدای تو را تقسیم و مقام نبوت را تعیین کنند در صورتی که ما خود معاش و روزی انها را در حیات دنیا تقسیم کرده‌ایم و بعضی را بر بعضی به درجاتی از مال و جاه دنیوی برتری داده‌ایم تا بعضی از مردم به ثروت بعضی دیگر را مسخر خدمت کنند و بهشت دار رحمت خدا از انچه از مال دنیا جمع می‌کنند بسی بهتر است
و اگر نه این بود که مردم همه یک نوع و یک امتند ما از پستی و بی‌قدری دنیا برای انان که کافر به خدا می‌شوند سقف خانه‌هاشان را از نقره خام قرار می‌دادیم و چندین طبقه که نردبامهایی نصب کرده که بر سقف بالا روند
و نیز بر منزلهاشان از بزرگی و وسعت درهای بسیار و تختهای زرنگار که بر ان تکیه زنند قرار می‌دادیم
و عماراتشان به زر و زیور می‌اراستیم و اینها همه متاع پست فانی مردم دنیاست و نعمتهای ابدی اخرت نزد خدای تو مخصوص اهل تقواست
و هر که از یاد خدا و حکم قران رخ بتابد شیطانی را بر او برانگیزیم تا یار و همنشین دایم وی باشد
و ان شیاطین همیشه ان مردم از خدا غافل را از راه خدا باز دارند و به ضلالت در افکنند و پندارند که هدایت یافته‌اند
و چنین کس سرگرم دنیا شود تا وقتی که به سوی ما باز اید ان گاه با نهایت حسرت گوید ای کاش میان من و تو ای شیطان فاصله‌ای به دوری مشرق و مغرب بود که تو بسیار همنشین و یار بد اندیشی بر من بودی
و ای ستمکاران پشیمانی هرگز در ان روز به حال شما سودی ندارد زیرا در دنیا ظلم کردید که امروز با شیاطین البته در عذاب دوزخ شریک هستید
ایا تو این کران را سخنی توانی اموخت یا این کوران باطن و ان را که دانسته به گمراهی می‌رود هدایت توانی کرد
پس اگر ما تو را به جوار خود بریم بعد از تو سخت از انها انتقام می‌کشیم
یا عذابی را که به انها وعده دادیم به تو می‌نمایانیم و به شمشیر تو از انها انتقام می‌کشیم که ما همه گونه بر هلاک انها قادریم
پس به قرانی که تو را وحی می‌شود تمسک کن که البته تو به راه راست و طریق حق هستی
و قران برای تو و مومنان قومت شرف و نام بلندی است و البته شما امت را باز می‌پرسند که با قران چه کردید
و از رسولانی که پیش از تو فرستادیم باز پرس یعنی از سیرت انها باز جو که ایا ما جز خدای یکتای مهربان خدایان دیگری را معبود مردم قرار دادیم
و ما موسی را با ایات و معجزاتی که به او دادیم به سوی فرعون و اشراف قومش به رسالت فرستادیم او به انها گفت من رسول رب العالمینم
چون ایات ما را بر انها اورد ان را مسخره کرده و بر او خندیدند
و ما هیچ معجز و ایتی به انان نمی‌نمودیم جز انکه از ایت دیگر بزرگتر و در دلالت بر نبوت موسی روشن‌تر بود اما همه را تکذیب کردند و ما هم انها را به عذاب و بلایا گرفتار کردیم تا مگر به سوی خدا باز ایند
و گفتند ای ساحر بزرگ تو از خدای خود چون تعهدی با تو دارد که دعایت مستجاب کند بخواه تا عذاب از ما بردارد و ما بدین شرط البته هدایت می‌شویم
پس ان گاه که به دعای موسی ما عذاب را از انها برداشتیم باز انها نقض عهد کردند
و فرعون در میان قومش اوازه بلند کرد که ای مردم ایا کشور با عظمت مصر از من نیست و چنین نهرها از زیر قصر من جاری نیست ایا عزت و جلال مرا در عالم به چشم مشاهده نمی‌کنید
بلکه من به ریاست و سلطنت بهترم تا چنین مرد فقیر خواری که هیچ منطق و بیان روشنی ندارد
و اگر موسی رسول خداست چرا او را دستگاهی نیست و طوق زرین بر دست ندارد یا چرا فرشتگان اسمان همراه او نیامده‌اند
و به این تبلیغات دروغ و باطل قومش را ذلیل و زبون داشت تا همه مطیع فرمان وی شدند که انها مردمی فاسق و نابکار بودند
پس ان گاه که فرعون و فرعونیان ما را به خشم اوردند ما هم از انان انتقام کشیدیم و همه را غرق دریای هلاک نمودیم
و هلاک ان قوم را مایه عبرت ایندگان قرار دادیم
و چون به عیسی فرزند مریم مثلی زده شد او را به ادم در نداشتن پدر مثل زد قوم تو از ان به فریاد امدند و سخت بر انان گران بود
و مشرکان به اعتراض گفتند ایا خدایان ما بهترند یا او عیسی بن مریم اگر به قول محمد غیر خدا همه معبودان در اتش بسوزند لازم اید عیسی هم بسوزد و این سخن را با تو جز به جدل و انکار نگفتند که انها قومی حریف جدل و خصومتند
عیسی نبود جز بنده خاصی که ما او را به نعمت رسالت برگزیدیم و بر بنی اسرائیل مثل و حجت قرار دادیم
و اگر ما بخواهیم به جای شما ادمیان فرشتگان را در زمین جانشین می‌گردانیم
و نزول عیسی علم و نشانه ساعت قیامت است و مبشر حضرت محمد صلی الله علیه و اله و سلم خواهد بود زنهار در ان ساعت شک و ریب روا مدارید و امر مرا پیروی کنید که راه راست همین است
و مبادا شیطان شما را از راه حق بازگرداند که دشمنی او شما را اشکار است
و چون عیسی با ادله و معجزات برای هدایت خلق امد گفت من امده‌ام با حکمت و برهان و کتاب انجیل اسمانی تا شما را هدایت کنم و تا بعض احکامی که در ان اختلاف می‌کنید از تورات بیان سازم پس خدا ترس و پرهیزکار شوید و مرا اطاعت کنید
همانا خدای یکتا پروردگار من و شماست تنها پرستش او کنید که این راه راست است
باز فرق یهود و نصارا بین خود اختلاف انداختند پس وای بر ستمکاران عالم از عذاب دردناک روز قیامت
ایا به جز ساعت قیامت را انتظار می‌کشند که ناگاه بر انها فرا می‌رسد و انها غافل از خدا و بی‌خبر از روز قیامت اند
در ان روز دوستان همه با یکدیگر دشمنند به جز متقیان
ان روز خطاب شود الا ای بندگان صالح من امروز شما را هیچ ترس و حزنی نخواهد بود
انان که به ایات ما ایمان اوردند و تسلیم امر ما شدند
به همه خطاب رسد که شما با همسرانتان مسرور و شادمان در بهشت جاوید وارد شوید
و بر ان مومنان کاسه‌های زرین و کوزه‌های بلورین مملو از انواع طعام لذیذ و شراب طهور دور زنند و در انجا هر چه نفوس را بر ان میل و اشتهاست و چشمها را شوق و لذت مهیا باشد و شما مومنان در ان بهشت جاویدان متنعم خواهید بود
این همان بهشتی است که از اعمال صالح خود به ارث یافتید
برای شما در انجا انواع میوه فراوان است که از ان هر چه خواهید تناول کنید
بد کاران عالم هم انجا سخت در عذاب اتش جهنم مخلدند
و هیچ از عذابشان کاسته نشود و امید نجات و خلاصی ندارند
و ما به انها ظلم و ستمی نکردیم لیکن انان خود مردمی ستمکار و ظالم بودند
و ان دوزخیان مالک دوزخ را ندا کنند که ای مالک از خدای خود بخواه که ما را بمیراند تا از عذاب برهیم جواب دهد شما در این عذاب همیشه خواهید بود
ما راه خدا و ایین حق را برای شما مردم اوردیم و لیکن اکثرتان از قبول حق کراهت و اعراض داشتید
بلی کافران بر کار کفر و عصیان تصمیم گرفتند ما هم بر کیفر و انتقام ایشان تصمیم گرفتیم
ایا گمان می‌کنند که سخنان سری و پنهان که به گوش هم می‌گویند نمی‌شنویم بلی می‌شنویم و رسولان ما فرشتگان همان دم ان را می‌نویسند
بگو اگر خدا را فرزندی بود اول من او را می‌پرستیدم
خدای اسمانها و زمین و پروردگار عرش عظیم از انچه کافران توصیف او کنند پاک و منزه است
ای رسول کافران را بگذار تا به عالم حیوانیت فرو روند و به بازیچه دنیا سرگرم باشند تا روزی را که به انها وعده شده ببینند
و ان ذات یگانه است که در اسمان و زمین و در همه عوالم نامتناهی او خداست و هم او به نظام کامل افرینش به حقیقت با حکمت و داناست
و بزرگوار خدایی که اسمانها و زمین و هر چه بین انهاست همه ملک اوست و علم ساعت قیامت نزد اوست و شما همه به سوی او بازگردانیده می‌شوید
و غیر خدای یکتا انان را که به خدایی می‌خوانند قادر بر شفاعت کسی نیستند مگر عزیر و عیسی و فرشتگان کسانی که با علم الیقین بر توحید حق گواهی دهند و شفاعت اهل حق کنند
و اگر از مشرکان باز پرسی که انها را که افریده است به یقین جواب دهند خدا افریده پس به کجایشان می‌گردانند
خدا هم از ساعت قیامت اگاه است و هم از گفتار و دادخواهی رسولش که گوید خدایا اینها قومی هستند که هیچ ایمان نمی‌اورند
پاسخ دهیم رسولا اکنون که از ایمان قوم مایوسی پس روی از انها بگردان و بگو به سلامت تا بروند در ضلالت که به زودی بر کیفر کفر و عصیانشان اگاه می‌شوند