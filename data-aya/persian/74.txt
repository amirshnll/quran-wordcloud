الا ای رسولی که خود را به لباس حیرت و فکرت در پیچیده‌ای
برخیز و به اندرز و پند خلق را خدا ترس گردان
و خدایت را به بزرگی و کبریایی یاد کن
و لباس جان و تن خود را از هر عیب و الایش پاک و پاکیزه دار
و از ناپاکی بت و بت‌پرستان به کلی دوری گزین
و بر هر که احسان کنی ابدا منت مگذار و عوض افزون مخواه
و برای خدایت صبر و شکیبایی پیش‌گیر
تا ان‌گاه که هنگامه قیامت برپا شود و در صور اسرافیل بدمند
ان روز بسیار روز سختی است
کافران را هیچ گونه در ان راحتی و اسایش نیست
به من واگذار کار انتقام ان کس را که من او را تنها افریدم
و به او مال و ثروت فراوان بذل کردم
و پسران بسیار حاضر به خدمت نصیب گردانیدم
و اقتدار و مکنت و عزت دادم
و با کفران این نعمتها باز هم از من طمع افزونی ان دارد
هرگز بر نعمتش نیفزایم که او با ایات ما دشمنی و عناد ورزید
به زودی او را به سختی و دشواری اتش دوزخ درافکنم
اوست که فکر و اندیشه بدی کرد که رسول خدا را به سحر و ساحری نسبت داد
و خدایش بکشد که چقدر اندیشه غلطی کرد
باز هم خدایش بکشد که چه فکر خطایی نمود
پس باز اندیشه کرد
و به اظهار تنفر از اسلام رو ترش کرد و چهره در هم کشید
ان‌گاه روی گردانید و تکبر و نخوت اغاز کرد
و گفت این قران به جز سحر و بیان سحرانگیزی که از ساحران گذشته نقل می‌شود هیچ نیست
این ایات گفتار بشری بیش نیست
من این منکر و مکذب قران را به اتش دوزخ درافکنم
و تو چگونه توانی یافت که سختی عذاب دوزخ تا چه حد است
شراره ان دوزخ از دوزخیان هیچ باقی نگذارد و همه را بسوزاند و محو گرداند
ان اتش بر ادمیان رو نماید و خرمن گنهکاران را به باد دهد
بر ان اتش نوزده تن فرشته عذاب موکلند
و ما خازنان دوزخ را غیر فرشتگان عذاب قرار ندادیم و عدد انها را جز برای فتنه و محنت کفار نوزده نگردانیدیم تا انکه اهل کتاب هم یقین کنند که ذکر این عدد مطابق تورات و انجیل است با انکه صاحب قران به کتب اسمانی عالم نبوده و البته کلامش به وحی خداست و ایمان ارند و ان بر یقین مومنان هم بیفزاید و دیگر در دل اهل کتاب و مومنان به اسلام هیچ شک و ریبی نماند و تا انان که در دلهاشان مرض شک و جهالت است و کافران نیز به طعنه گویند که خدا از این مثل که عدد فرشتگان عذاب را نوزده شمرده است نه بیش و کم چه منظور داشت بلی این چنین قرار داد تا هر که را خواهد به ضلالت بگذارد و هر که را خواهد هدایت نماید و هیچ کس از عده بی‌حد لشکرهای پروردگارت غیر او اگاه نیست و این ایات ذکر دوزخ جز برای پند و موعظه بشر نخواهد بود
چنین که کافران گویند نیست قسم به ماه تابان
و قسم به شب تار چون باز گردد
و قسم به صبح چون جهان را روشن سازد
که این ایات قران یکی از بزرگترین ایات خداست
در ان پند و اندرز ادمیان است
برای هر یک از شما ادمیان که بخواهد در مقام ایمان و طاعت و سعادت پیش افتد یا باز ماند
هر نفسی در گرو عملی است که انجام داده است
مگر اهل یمین
انان در باغهای بهشت متنعمند و سوال می‌کنند
از احوال دوزخیان گنهکار
که شما را چه عمل به عذاب دوزخ در افکند
انان جواب دهند که ما از نمازگزاران نبودیم
و مسکینی را طعام نمی‌دادیم
و ما با اهل باطل به بطالت می‌پرداختیم
و ما روز جزا را تکذیب می‌کردیم
تا انکه یقین که ساعت مرگ است بر ما فرا رسید
پس شفاعت شفیعان در حق انان هیچ سودی نبخشد
اینک چرا از یاد ان روز سخت خود و از ذکر و اندرز قران اعراض می‌کنند
گویی گورخران گریزانی هستند
که از شیر درنده می‌گریزند
بلکه هر یک از انها می‌خواهند که برایشان هم مانند پیمبران صحیفه وحی اسمانی باز اید تا ایمان ارند
هرگز چنین نیست که پنداشتند بلکه از عذاب اخرت نمی‌ترسند
چنین نیست که انها پنداشتند قران محققا همه پند و یاداوری است
تا هر که خواهد متذکر ان شود
و نخواهند متذکر شوند جز انکه خدا بخواهد یعنی بدون مشیت و لطف الهی کسی بهشتی و سعادتمند نخواهد شد از او رواست تقوا و ترس و بیم و شوق و امیدواری که او اهل تقوا و اهل امرزش و مغفرت است