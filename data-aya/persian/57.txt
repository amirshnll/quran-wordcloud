هر چه در اسمانها و زمین است همه به تسبیح و ستایش یکتا خدایی که مقتدر و حکیم است مشغولند
ان خدایی که فرمانروایی اسمانها و زمین از ان اوست او زنده می‌گرداند و باز می‌میراند و اوست که بر همه چیز تواناست
اول و اخر هستی و پیدا و پنهان وجود همه اوست و او به همه امور عالم داناست
اوست خدایی که اسمانها و زمین را در شش روز و شش مرتبه کلی ظهور وجود بیافرید ان‌گاه بر عرش تدبیر عالم قرار گرفت او هر چه در زمین فرو رود و هر چه از ان براید و انچه از اسمان نازل شود و انچه به ان بالا رود همه را می‌داند و هر کجا باشید او با شماست و خدا به هر چه کنید بیناست
اسمانها و زمین همه ملک اوست و رجوع تمام امور عالم به سوی خداست
شب را در پرده زرین روز نهان کند و روز را در خیمه سیاه شب پنهان سازد و به اسرار دلهای خلق هم او اگاه است
الا ای بندگان به خدا و رسول او ایمان ارید و از انچه شما را در ان وارث گذشتگان گردانید به راه خدا انفاق کنید پس بر انان که از شما ایمان اوردند و انفاق کردند پاداش بزرگ بهشت ابد خواهد بود
و برای چه شما به خدا ایمان نیاورید در صورتی که رسول حق شما را به ایات و معجزات به راه ایمان به پروردگارتان دعوت می‌کند و خدا هم در فطرت و عقل از شما پیمان ایمان گرفته است اگر قابلیت ایمان دارید
اوست خدایی که بر بنده خود محمد مصطفی صلی الله علیه و اله ایات قران روشن بیان را نازل می‌کند تا شما را از ظلمات جهل و عصیان بیرون ارد و به نور علم و ایمان رهبری کند و خدا بسیار در حق شما مشفق و مهربان است
و برای چه در راه خدا انفاق نکنید در صورتی که شما با ملک و مالتان روز مرگ فانی شوید و وارث تمام اهل اسمانها و زمین خداست ان مسلمانانی که پیش از فتح مکه زمان ضعف اسلام در راه دین انفاق و جهاد کردند با دیگران مساوی نیستند انها اجر و مقامشان بسیار عظیم‌تر از کسانی است که بعد از فتح و قدرت اسلام انفاق و جهاد کردند و لیکن خدا به همه وعده نیکوترین پاداش را که بهشت ابد است داده و خدا به هر چه کنید اگاه است
ان کیست که به خدا قرض نیکو دهد یعنی قرض الحسنه و صدقه دهد و احسان به فقیران کند تا خدا بر او چندین برابر گرداند و او را پاداشی با لطف و کرامت باشد
ای رسول ما یاد ار روزی که مردان و زنان مومن شعشعه نور ایمانشان پیش رو و سمت راست انها بشتابد و انان را مژده دهند که امروز شما را به بهشتی که نهرها زیر درختانش جاری است بشارت باد که در ان بهشت جاودان خواهید بود این همان سعادت و فیروزی بزرگ است
و باز ان روز مردان و زنان منافق به اهل ایمان گویند مشتابید و به ما فرصتی دهید تا ما هم از نور شما روشنایی برگیریم در پاسخ به انها گویند واپس گردید یعنی اگر می‌توانید به دنیا بازگردید و از انجا نور طلبید در این گفتگو باشند که بین ان دوزخیان با اهل بهشت حصاری حایل گردد و بر ان حصار دری باشد که باطن و درون ان در بهشت رحمت است و از جانب ظاهر ان عذاب جهنم خواهد بود
باز منافقان بهشتیان را ندا کنند که اخر نه ما هم با شما بودیم انها جواب دهند بلی راست می‌گویید لیکن شما به نفاق با خدا خود را به فتنه افکندید و انتظار هلاکت مومنان داشتید و در کار دین به شک و ریب بودید و ارزوهای دنیا فریبتان داد تا وقتی که امر خدا یعنی مرگ فرا رسید و شیطان فریبنده شما را غافل و مغرور گردانید
پس امروز بر نجات هیچ یک از شما منافقان و کافران فدیه و عوض نپذیرند همه منزلگاهتان اتش دوزخ است و ان اتش شما را سزاوارتر است و بسیار به بد منزلی باز می‌گردید
ایا نوبت ان نرسید که گرویدگان ظاهری از باطن به خدا بگروند و دلهاشان به یاد خدا خاشع گردد و به انچه از حق نازل شد بذل توجه کنند و مانند کسانی که پیش از این برایشان کتاب اسمانی امد یعنی یهود و نصاری نباشند که دوره طولانی زمان فترت بر انها گذشت و دلهاشان زنگ قساوت گرفت و بسیاری فاسق و نابکار شدند
بدانید که خداست که زمین را پس از مرگ خزان زنده می‌گرداند ما ایات و ادله قدرت خود را برای شما بیان کردیم تا مگر فکر و عقل به کار بندید
همانا مردان و زنانی که در راه خدا به فقیران صدقه و احسان کنند و به خدا قرض نیکو دهند یعنی به محتاجان قرض الحسنه دهند احسان انها را چندین برابر سازند و پاداش با لطف و کرامت نیز خواهند داشت
و انان که به خدا و رسولانش ایمان اوردند به حقیقت راستگویان عالمند و برایشان نزد خدا اجر شهیدان است پاداش اعمال و نور ایمانشان را در بهشت می‌یابند و انان که کافر شده و ایات ما را تکذیب کردند انها اهل اتش دوزخند
بدانید که زندگانی دنیا به حقیقت بازیچه‌ای است طفلانه و لهو و عیاشی و زیب و ارایش و تفاخر و خودستایی با یکدیگر و حرص افزودن مال و فرزندان در مثل مانند بارانی است که گیاهی در پی ان از زمین بروید که برزگران یا کفار دنیاپرست را به شگفت ارد و سپس بنگری که زرد و خشک شود و بپوسد و در عالم اخرت دنیا طلبان را عذاب سخت جهنم و مومنان را امرزش و خشنودی حق نصیب است و باری بدانید که زندگانی دنیا جز متاع فریب و غرور چیزی نیست
به سوی امرزش پروردگارتان بشتابید و به راه بهشتی که عرضش به قدر پهنای اسمان و زمین است و برای اهل ایمان به خدا و پیمبرانش مهیا گردیده این فضل خداست که به هر کس خواهد عطا می‌کند و خدا دارای فضل و کرم بسیار عظیم است
هر رنج و مصیبتی که در زمین از قحطی و افت و فقر و ستم یا در نفس خویش چون ترس و غم و درد و الم به شما رسد همه در کتاب لوح محفوظ ما پیش از انکه همه را در دنیا ایجاد کنیم ثبت است و البته این کار بر خدا اسان است
این تقدیر حق را بدانید تا هرگز بر انچه از دست شما رود دلتنگ نشوید و به انچه به شما می‌دهد مغرور و دلشاد نگردید و خدا دوستدار هیچ متکبر خودستایی نیست
همان متکبرانی که خودشان در احسان به فقیران بخل می‌ورزند و مردم را هم به بخل و منع احسان وا می‌دارند و هر که روی از اطاعت حق بگرداند خدا به کلی بی‌نیاز و ستوده صفات است
همانا ما پیمبران خود را با ادله و معجزات فرستادیم و با ایشان کتاب و میزان عدل نازل کردیم تا مردم به راستی و عدالت گرایند و اهن و دیگر فلزات را که در ان هم سختی جنگ و کارزار و هم منافع بسیار بر مردم است نیز برای حفظ عدالت افریدیم و تا معلوم شود که خدا و رسلش را با ایمان قلبی که یاری خواهد کرد هر چند که خدا بسیار قوی و مقتدر و از یاری خلق بی‌نیاز است
و البته ما نوح و ابراهیم را فرستادیم و در میان فرزندانشان نبوت و کتاب اسمانی قرار دادیم پس انها برخی به راه حق هدایت یافتند و بسیاری به فسق و بدکاری شتافتند
و از پی انان باز رسولان دیگر و سپس عیسی مریم را فرستادیم و به او کتاب اسمانی انجیل را عطا کردیم و در دل پیروان حقیقی او رافت و مهربانی نهادیم و لیکن رهبانیت و ترک دنیا را از پیش خود بدعت انگیختند ما بر انها جز انکه رضا و خشنودی خدا را طلبند در کتاب انجیل ننوشتیم و باز انها چنان که باید و شاید همه مراعات ان را نکردند ما هم به انان که ایمان اوردند پاداش و اجرشان را عطا کردیم و لیکن از انها بسیاری به راه فسق و تبهکاری شتافتند
ای کسانی که به حق گرویدید اینک خداترس و متقی شوید و به رسولش محمد مصطفی صلی الله علیه و اله نیز ایمان ارید تا خدا شما را از رحمتش دو بهره نصیب گرداند یکی بر ایمان به رسولان پیشین و یکی بر ایمان به دین رسول ختمی مرتبت و نوری شما را عطا کند که بدان نور راه بهشت ابد پیمایید و از گناه شما درگذرد و خدا بسیار امرزنده و مهربان است
تا انان که اسلام نیاوردند از اهل کتاب بدانند که انها هیچ به رحمت و فضل الهی دستی ندارند و هر فضلی و رحمتی به دست خداست که او به هر که خواهد می‌بخشد و خدا دارای فضل و رحمت بزرگ و بی‌انتها است