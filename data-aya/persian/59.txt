هر چه در اسمانها و زمین است همه به تسبیح و ستایش یکتا خدای عالم که مقتدر و حکیم است مشغولند
اوست خدایی که کافران اهل کتاب را یعنی یهود بنی نضیر را که به مکر قصد قتل پیغمبر صلی الله علیه و اله کردند برای اولین بار همگی را از دیارشان بیرون کرد و هرگز شما مسلمین گمان نمی‌کردید که انها از دیار خود بیرون روند و انها هم حصارهای محکم خود را نگهبان خود از قهر و انتقام خدا می‌پنداشتند تا انکه عذاب خدا از انجا که گمان نمی‌بردند بدانها فرا رسید و در دلشان از سپاه اسلام ترس افکند تا به دست خود و به دست مومنان خانه‌هاشان را ویران می‌کردند پس ای هوشیاران عالم پند و عبرت گیرید
و اگر خدا بر انها حکم جلا وطن نمی‌کرد سخت‌تر از ان در دنیا به قتل و اسارت مانند کفار بدر معذبشان می‌کرد و به هر حال عذاب اتش در اخرت بر انها خواهد بود
این جلا وطن و اوارگی انها برای این بود که انان با خدا و رسول او سخت دشمنی و مخالفت کردند و هر که با خدا و رسولش دشمنی اغازد عقاب خدا بسیار سخت است
انچه از درختان خرما را که در دیار بنی نضیر بریدید و انچه را بر پا گذاشتید همه به امر خدا و صلاح اسلام و برای خواری و سرکوبی جهودان فاسق نابکار بود
و انچه را که خدا از مال انها به رسم غنیمت به رسول خود باز داد متعلق به رسول است زیرا شما سپاهیان اسلام بر ان هیچ اسب و شتری نتاختید و لیکن خدا رسولانش را بر هر که خواهد مسلط می‌گرداند و خدا بر هر چیز تواناست
انچه را که خدا از اموال کافران دیار به رسول خود غنیمت داد ان متعلق به خدا و رسول و ائمه خویشاوندان رسول و یتیمان و فقیران و در راه ماندگان ایشان است این حکم برای ان است که غنایم دولت توانگران را نیفزاید بلکه به مبلغان دین و فقیران اسلام تخصیص یابد و شما انچه رسول حق دستور دهد و منع یا عطا کند بگیرید و هر چه نهی کند واگذارید و از خدا بترسید که عقاب خدا بسیار سخت است
مقام بلند یا غنائم خاص فقیران مهاجرین است که انها را از وطن و اموالشان به دیار غربت راندند در صورتی که چشم از خانه پوشیده و در طلب فضل و خشنودی خدا می‌کوشند و خدا و رسول او را یاری می‌کنند اینان به حقیقت راستگویان عالمند
و هم ان جماعت انصار که پیش از هجرت مهاجرین در مکه به رسول ایمان اوردند و مدینه را خانه ایمان گردانیدند و مهاجرین را که به سوی انها امدند دوست می‌دارند و در دل خود هیچ حاجتی و حسد و بخلی نسبت به انچه از غنائم بنی نضیر که به انها داده شد نمی‌یابند و هر چند به چیزی نیازمند باشند باز مهاجران را بر خویش مقدم می‌دارند و جانشان به کلی از بخل و حسد و حرص دنیا پاک است و هر کس را از خوی بخل و حرص دنیا نگاه دارند انان به حقیقت رستگاران عالمند
و انان که پس از مهاجرین و انصار امدند یعنی تابعین و سایر مومنین تا روز قیامت دایم به درگاه خدا عرض می‌کنند پروردگارا بر ما و برادران دینی‌مان که در ایمان پیش از ما شتافتند ببخش و در دل ما هیچ کینه و حسد مومنان قرار مده پروردگارا تویی که بسیار رووف و مهربانی
ای رسول ایا انان را که نفاق ورزیدند ندیدی که با برادرانشان همان یهود اهل کتاب که کافر شدند در پیوسته و گویند اگر شما از دیارتان اخراج شوید البته ما هم به همراهی شما خارج خواهیم شد و در راه حمایت شما از احدی ابدا اطاعت نخواهیم کرد و اگر مسلمانان با شما جنگ کردند البته شما را مدد می‌کنیم و خدا گواهی دهد که محققا انها دروغ می‌گویند
اگر انها اخراج شوند هرگز منافقان با انها خارج نمی‌شوند و اگر مسلمانان به جنگشان ایند هرگز یاریشان نمی‌کنند و اگر هم یاریشان کنند البته به جنگ پشت کنند و دیگر نصرت نخواهند یافت
این مردم منافق در دلشان از شما بیشتر ترس دارند تا از خدا زیرا انها مردمی هستند که هیچ فهم و شعوری ندارند
یهودان از ترس بر جنگ با شما جمع نمی‌شوند مگر در قریه‌های محکم حصار یا از پس دیوار دشمنی مکر و حیله و جاسوسی کارزار بین خودشان سخت است شما انها را جمع و متفق می‌پندارید در صورتی که دلهاشان سخت متفرق است زیرا ان قوم دارای فهم و عقل نیستند
مثل حال اینان هم مانند همان قوم کافر پیشین است یعنی یهود قینقاع یا کفار بدر که در دنیا بدین زودی کیفر کردارشان را چشیدند و در قیامت هم عذاب دردناک بر انها مهیاست
این منافقان در مثل مانند شیطانند که انسان را گفت به خدا کافر شو پس از انکه ادمی کافر شد بدو گوید از تو بیزارم که من از عقاب پروردگار عالمیان سخت می‌ترسم
پس عاقبت شیطان و ادمی که به امر او کافر شد این است که هر دو در اتش دوزخ مخلدند و ان دوزخ کیفر ستمکاران عالم است
الا ای اهل ایمان خداترس شوید و هر نفسی نیک بنگرد تا چه عملی برای فردای قیامت خود پیش می‌فرستد و از خدا بترسید که او به همه کردارتان به خوبی اگاه است
و مانند انان نباشید که به کلی خدا را فراموش کردند خدا هم حظ روحانی و بهره ابدی نفوس انها را از یادشان برد انان به حقیقت بدکاران عالمند
هرگز اهل جهنم و اهل بهشت با هم یکسان نیستند اهل بهشت به حقیقت سعادتمندان عالمند
اگر ما این قران عظیم الشان را به جای دلهای خلق بر کوه نازل می‌کردیم مشاهده می‌کردی که کوه از ترس و عظمت خدا خاشع و ذلیل و متلاشی می‌گشت و این امثال را برای مردم بیان می‌کنیم باشد که اهل عقل و فکرت شوند
اوست خدای یکتایی که غیر او خدایی نیست که دانای نهان و اشکار عالم است اوست بخشنده و مهربان
اوست خدای یکتایی که غیر او خدایی نیست سلطان مقتدر عالم پاک از هر نقص و الایش منزه از هر عیب و ناشایست ایمنی بخش دلهای هراسان نگهبان جهان و جهانیان غالب و قاهر بر همه خلقان با جبروت و عظمت بزرگوار و برتر از حد فکرت زهی منزه و پاک خدای یکتا که از هر چه بر او شریک پندارند منزه و از انچه در وهم و خیال و عقل اندیشند مبر است
اوست خدای افریننده عالم امکان و پدید ارنده جهان و جهانیان نگارنده صورت خلقان او را نامهای نیکو بسیار است انچه در اسمانها و زمین است همه به تسبیح و ستایش او مشغولند و اوست یکتا خدای مقتدر حکیم