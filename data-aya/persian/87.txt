ای رسول ما نام خدای خود را که برتر و بالاتر از همه موجودات است به پاکی یاد کن
ان خدایی که عالم را خلق کرد و همه را به حد کمال خود رسانید
ان خدایی که هر چیز را قدر و اندازه‌ای داد و به راه کمالش هدایت نمود
ان خدایی که گیاه را سبز و خرم از زمین برویانید
و ان گاه خشک و سیاهش گردانید
ما تو را قرائت ایات قران چندان اموزیم که هیچ فراموش نکنی
مگر انچه خدا خواهد که از یادت برد که او به امور اشکار و پنهان عالم اگاه است
و ما تو را بر طریقه شریعت سهل و اسان موفق می‌داریم
پس به ایات الهی خلق را متذکر ساز اگر سودمند افتد
البته هر که خدا ترس باشد به این تذکر پند می‌گیرد
و ان که شقی‌ترین مردم است از ان دوری گزیند
همان کس که عاقبت به اتش بسیار سخت دوزخ در افتد
و در ان دوزخ نه بمیرد تا راحت شود و نه زنده ماند و برخوردار از زندگانی باشد
حقا فلاح و رستگاری یافت ان کسی که تزکیه نفس کرد
و به ذکر نام خدا به نماز و طاعت پرداخت
اما شما مردم از جهل و غفلت از پی این سعادت نروید بلکه زندگانی دنیا را بگزینید و عزیز دارید
در صورتی که منزل اخرت بسی بهتر و پاینده‌تر از دنیای چند روزه است
این گفتار به حقیقت در کتب پیشین ذکر شده
بخصوص در صحف ابراهیم و تورات موسی مفصل بیان گردیده است
ای رسول ما ایا خبر هولناک قیامت و بلیه عالم گیر محشر بر تو حکایت شده است