ای رسول ما خدا سخن ان زن را که درباره شوهرش با تو به مجادله برخاسته و شکوه او به خدا می‌برد محققا شنید و گفتگوهای شما را نیز خدا می‌شنود که خدا البته شنوا و بیناست اوس بن صامت با زن خود خوله بنت ثعلبه ظهار کرد یعنی گفت تو بر من چون مادری و این کار در حکم طلاق و حرمت اور بود زن نزد رسول امد و حکم پرسید رسول حکم به حرمت فرمود زن باز مجادله کرد و اخر گفت من به خدا شکوه می‌کنم از تنهایی و غربت خود و ایه بعد راجع به حکم ظهار نازل شد و بر این فعل حرام کفاره معین گردید
کسانی از شما که با زنان خود ظهار کنند انها مادر حقیقی شوهران نخواهند شد بلکه مادر ایشان جز ان که انها را زاییده نیست و این مردم سخنی ناپسند و باطل می‌گویند و خدا را عفو و بخشش بسیار است
و انان که با زنان خود ظهار کنند ان‌گاه از گفته خود برگردند پیش از تماس و مجامعت باید برده‌ای ازاد کنند به این عمل پند و موعظه می‌شوید تا دیگر به این کار حرام اقدام نکنید و خدا به تمام کردار شما اگاه است
و هر که برده نیابد یعنی بر ازاد کردن برده توانایی ندارد باز باید پیش از جماع دو ماه پی در پی روزه بگیرد و باز اگر نتواند باید شصت مسکین را طعام دهد این حکم کفاره برای ان است که شما به خدا و رسول او ایمان کامل ارید و این احکام حدود الهی است و کافران را عذاب دردناک دوزخ مهیاست
انان که با خدا و رسول او سخت مخالفت می‌کنند انها هم مانند کافران پیش به رو در اتش عذاب افتند و ما ایات روشن بیان نازل کردیم و کافران را عذاب ذلت و خواری مهیاست
در روزی که خدا جمیع خلایق را برای حساب برانگیزد تا انها را به نتیجه اعمالشان که او تمام را به شماره ضبط فرموده و انها فراموش کرده‌اند اگاه سازد و خدا بر همه موجودات عالم گواه است
ایا ندیدی که انچه در اسمانها و زمین است خدا بر ان اگاه است هیچ رازی سه کس با هم نگویند جز انکه خدا چهارم انها و نه پنج کس جز انکه خدا ششم انها و نه کمتر از ان و نه بیشتر جز انکه هر کجا باشند او با انهاست سپس روز قیامت همه را به نتیجه نیک و بد اعمالشان اگاه خواهد ساخت که خدا به کلیه امور عالم داناست
ایا انان یعنی یهود و منافقان را که از نجوا و راز گفتن با هم ممنوع شدند ندیدی که باز هم با یکدیگر بر بزهکاری و دشمنی و مخالفت رسول راز گفتن از سرگرفتند و هر گاه حضور تو ایند از مکر و خدیعت تو را سلام و تحیتی گویند که خدا نفرموده است و پیش خود می‌گویند اگر این شخص رسول خداست چرا خدا بر این سلام تمسخر امیزی که به او می‌کنیم ما را عذاب نمی‌کند عذاب دوزخ انها را کفایت است که در انجا که بسیار بد منزلگاهی است پیوسته معذب خواهند شد
ای کسانی که ایمان اورده‌اید شما هر گاه با هم سخنی به راز گویید هرگز بر بزهکاری و دشمنی و مخالفت رسول نگویید بلکه بر نیکویی و تقوا راز به میان ارید و از خدا که به سوی او محشور خواهید شد بترسید و پرهیزکار شوید
همیشه نجوا و راز گفتن از نفوس شریره شیطان است که می‌خواهد مومنان را دلتنگ و پریشان خاطر کند در صورتی که هیچ زیان به انها نمی‌رساند جز انکه امر خدا باشد و مومنان باید همیشه بر خدا توکل کنند
ای اهل ایمان هرگاه شما را گفتند که در مجالس خود جای را بر یکدیگر فراخ دارید جای باز کنید و برای نشستن مکان بالاتر و نزدیک‌تر به پیغمبر تنازع و تزاحم مکنید تا خدا بر توسعه مکان و مقام و منزلت شما بیفزاید و هرگاه گفتند که از جای خود برای توسعه مجلس یا کار خیر دیگری برخیزید برخیزید تا خدا مقام اهل ایمان و دانشمندان شما را در دو جهان رفیع گرداند و خدا به هر چه کنید به همه اگاه است
ای اهل ایمان هر گاه بخواهید که با رسول سخن سری گویید یا سوالی کنید پیش از این کار باید مبلغی صدقه دهید که این صدقه برای شما بهتر و پاکیزه‌تر است که شما را از سوالات بی‌جا بر کنار و از بخل و لئامت پاک می‌گرداند و اگر از فقر چیزی برای صدقه نیابید در این صورت خدا بسیار امرزنده و مهربان است
ایا از اینکه پیش از راز گفتن با رسول صدقه دهید از فقر ترسیدید پس حال که ادا صدقه نکردید و خدا هم شما را بخشید اینک نماز به پا دارید و زکات بدهید و خدا و رسول او را اطاعت کنید و خدا به هر چه کنید اگاه است
ایا ان منافق مردمی را ندیدی که با یهود قومی که خدا بر انها غضب کرده است دوستی کردند انها به حقیقت نه از شما مسلمین و نه از فرقه یهودند و به دروغ قسم یاد می‌کنند که ما اهل ایمانیم در صورتی که خود می‌دانند
خدا بر انها عذابی سخت مهیا کرده زیرا بسیار زشت کردارند
ان مردم منافق سوگند و قسمهای خود را سپر قرار دادند پس خلق را از راه خدا بازداشتند پس بر انها کیفر عذاب ذلت و خواری خواهد بود
و هرگز مال و فرزندان انان را از عذاب قهر خدا ابدا نرهاند انها اهل اتش دوزخند و در ان همیشه معذبند
روزی که خدا همه انها را برای انتقام برانگیزد پس چنان که برای شما قسم یاد می‌کنند برای خدا هم به دروغ سوگند می‌خورند و می‌پندارند که اثری بر انها خواهد داشت الا ای اهل ایمان بدانید که انها بسیار مردم دروغگویی هستند
شیطان بر دل انها سخت احاطه کرده که فکر و ذکر خدا را به کلی از یادشان برده انان حزب شیطانند الا ای اهل ایمان بدانید که حزب شیطان به حقیقت زیانکاران عالمند
انان که با خدا و رسول او عناد و مخالفت می‌کنند انها در میان خلق خوار و ذلیل‌ترین مردمند
خدا در لوح محفوظ نگاشته و حتم گردانیده که البته من و رسولانم بر دشمنان غالب شویم که خدا بسیار قوی و مقتدر است
هرگز مردمی را که ایمان به خدا و روز قیامت اورده‌اند چنین نخواهی یافت که دوستی با دشمنان خدا و رسول او کنند هر چند ان دشمنان پدران یا فرزندان یا برادران یا خویشان انها باشند این مردم پایدارند که خدا بر دلهاشان نور ایمان نگاشته و به روح قدسی خود انها را موید و منصور گردانیده و انها را به بهشتی داخل کند که نهرها زیر درختانش جاری است و جاودان در انجا متنعمند خدا از انها خشنود و انها هم از خدا خشنودند اینان به حقیقت حزب خدا هستند الا ای اهل ایمان بدانید که حزب خدا رستگاران عالمند