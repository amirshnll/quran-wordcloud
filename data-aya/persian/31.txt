الم این حروف گفته شد که اسرار الهی است
این قران عظیم و ایات کتاب حکیم است
که هدایت و رحمت است برای نیکوکاران عالم
انان که نماز به پا می‌دارند و زکات می‌دهند و به عالم اخرت کاملا یقین دارند
هم انان از لطف پروردگار خویش به راه راستند و هم انان رستگاران عالمند
و برخی از مردمان فاسد فتنه انگیز مانند نضر حارث کسی است که گفتار و سخنان لغو و باطل را مانند قصه‌های دروغ و افسانه‌های شهوت‌انگیز مفسد اخلاق و سرود مطرب به هر وسیله تهیه می‌کند تا خلق را به جهالت از راه خدا و اموختن علوم و معارف قران گمراه سازد و ایات قران را به تمسخر و استهزا گیرد این مردمان فاسد کافر به عذاب با خواری و ذلت گرفتار شوند
و هر گاه بر او تلاوت ایات ما شود چنان با غرور و تکبر پشت گرداند که گویی هیچ ان ایات الهی را نشنید پنداری از هر دو گوش کر است این کس را به عذاب دردناک بشارت ده
انان که به خدا ایمان اوردند و به اعمال نیکو پرداختند باغهای پر نعمت بهشت جاودانی مخصوص انهاست
که در ان بهشت ابد همیشگی خواهند بود این وعده خدا محقق و حتمی است و او مقتدر و اگاه است
سقف رفیع اسمانها را بی‌ستونی که به حس مشاهده کنید خلق کرده و کوههای بزرگ را در زمین بنهاد تا شما را نجنباند و در روی زمین انواع مختلف حیوانات را منتشر و پراکنده ساخت و هم از اسمان اب باران فرود اوردیم و به ان اب در روی زمین نباتات پرفایده برویانیدیم
این همه افریده خداست حال شما مشرکان بگویید انان که به جز خدا معبود شما هستند در جهان چه افریده‌اند هیچ نیافریده‌اند بلکه ستمکاران مشرک که انها را شریک خدا گرفتند دانسته در گمراهی اشکار هستند
و ما به لقمان مقام علم و حکمت عطا کردیم و فرمودیم که بر این نعمت بزرگ خدا را شکر کن و هر کس شکر حق گوید به نفع خود اوست و هر که ناسپاسی و کفران کند خدا از شکر و سپاس خلق بی‌نیاز و به ذات خود ستوده صفات است
و یاد کن وقتی که لقمان در مقام پند و موعظه به فرزندش گفت ای پسر عزیزم هرگز شرک به خدا نیاور که شرک بسیار ظلم بزرگی است
و ما به هر انسانی سفارش کردیم که در حق پدر و ما در خود نیکی کن خصوص مادر که چون بار حمل فرزند برداشته و تا مدت دو سال که طفل را از شیر باز گرفته هر روز بر رنج و ناتوانیش افزوده است و فرمودیم که شکر من و شکر پدر و مادرت بجای اور که بازگشت خلق به سوی من خواهد بود
و اگر پدر و مادر تو را بر شرک به خدا که ان را به حق نمی‌دانی وادار کنند در این صورت دیگر انها را اطاعت مکن و لیک در دنیا با انها به حسن خلق مصاحبت کن و از راه ان کس که به درگاه من رجوع و انابه‌اش بسیار است پیروی کن که پس از مرگ رجوع شما به سوی من است و من شما را به پاداش اعمالتان اگه خواهم ساخت
ای فرزندم خدا اعمال بد و خوب خلق را گر چه به مقدار خردلی در میان سنگی یا در طبقات اسمان‌ها یا زمین پنهان باشد همه را در محاسبه می‌اورد که خدا توانا و اگاه است
ای فرزند عزیزم نماز را به پا دار و امر به معروف و نهی از منکر کن و بر این کار از مردم نادان هر ازار بینی صبر پیش گیر که این نشانه‌ای از عزم ثابت مردم بلند همت در امور عالم است
و هرگز به تکبر و ناز از مردم اهل نیاز رخ متاب و در زمین با غرور و تبختر قدم بر مدار که خدا هرگز مردم متکبر خودستا را دوست نمی‌دارد
و در رفتارت میانه روی اختیار کن و سخن ارام گو نه با فریاد بلند که زشت‌ترین صداها صوت الاغ است
ایا شما مردم به حس مشاهده نمی‌کنید که خدا انواع موجوداتی که در اسمانها و زمین است برای شما مسخر کرده و نعمت‌های ظاهر و باطن خود را برای شما فراوان فرموده و با وجود این برخی از مردم از روی جهل و گمراهی و بی‌خبری از کتاب روشن حق در دین خدای متعال مجادله می‌کنند
و چون به این مردم اهل جدل و عناد گویند که بیایید از کتابی که خدا فرستاده پیروی کنید جواب دهند ما تنها از طریقی که پدران خود را بر ان یافته‌ایم پیروی می‌کنیم ایا هر چند انان را شیطان به اتش دوزخ بخواند باز پیرو انها می‌شوند
و هر کس روی تسلیم و رضا به سوی خدا ارد و نکوکار باشد چنین کس به محکم‌ترین رشته الهی چنگ زده است و بدانید که پایان کارها به سوی خداست
ای رسول ما تو از کفر هر که کافر شود محزون مباش که رجوعشان به سوی ماست و ما انان را سخت از کیفر کردارشان اگه می‌سازیم که همانا خدا از اسرار دلهای خلق هم اگاه است
اندک زمانی ان کافران را به لذات فانی دنیا برخوردار می‌سازیم ان گاه بعد از مرگ به عذاب سختشان به ناچار گرفتار خواهیم کرد
و اگر از این کافران سوال کنی ان کیست که اسمانها و زمین را افریده البته جواب دهند خداست باز گو ستایش خدای را که کافران نیز معترفند بلکه اکثر انها بر این حقیقت که افریننده جهان خداست اگر به زبان گویند به دل اگاه نیستند
هر چه در اسمان و زمین است همه ملک خداست که خدا ذاتش بی‌نیاز و اوصافش همه پسندیده است
و اگر هر درخت روی زمین در کف نویسندگان عالم قلم شود و اب دریا به اضافه هفت دریای دیگر مرکب گردد باز نگارش کلمات خدا که موجودات بی‌نهایت کتاب افرینش است ناتمام بماند که همانا خدا را اقتدار بی‌نهایت و حکمت بی‌پایان است
خلقت و بعثت همه شما خلایق بی‌شمار در اسانی بر خدا جز مثل یک تن واحد نیست که همانا خدا شنوا و بیناست
ایا ای رسول ندیدی و ای مردم به حس مشاهده نمی‌کنید که خدا شب را در روز و روز را در شب داخل کند و خورشید و ماه را مسخر ساخته که هر یک تا وقت معینی و به نظم ثابت مخصوصی گردش کنند و نمی‌دانید که خدا به هر چه می‌کنید اگاه است
این قدرت کامل بدین سبب است که خدای یکتا حق مطلق و انچه به جز او به خدایی می‌خوانند همه باطل محض است و تنها خدا که حق و وجود حقیقی است بلند مرتبه و بزرگوار است
ایا نمی‌بینی که چگونه کشتی به دریا به لطف و احسان خدا اسیر می‌کند تا به شما بعضی از ایات قدرتش را بنمایاند همانا در این کار ایاتی از عجایب حکمتهای خدا البته بر هر شخص صبور در بلا و شکر گزار در نعمت پدیدار است
و هرگاه که دریا طوفانی شود و موجی مانند کوهها انها را فرو گیرد در ان حال خدا را با عقیده پاک و اخلاص کامل در دین می‌خوانند و چون باز به ساحل نجاتشان رساند بعضی بر سبیل قصد طاعت و شکر خدا باقی مانند و بعضی به کفر شتابند و ایات ما را انکار نمی‌کند جز ان کس که غدار و عهد شکن و کافر و ناسپاس است
ای مردم از خدا بترسید و بیندیشید از ان روزی که نه هیچ پدری ذره‌ای به کار فرزند اید و نه هیچ فرزندی ذره‌ای به کار پدر اید البته وعده خدا حق و حتمی است پس زنهار شما را زندگانی دنیا فریب ندهد و شیطان فریبنده شما را از عقاب خدا به عفو و کرمش سخت مغرور نگرداند
همانا علم ساعت قیامت نزد خداست و او باران را فرو بارد و او انچه از نر و ماده و زشت و زیبا که در رحمهای ابستن است می‌داند و هیچ کس نمی‌داند که فردا از سود و زیان چه خواهد کرد و هیچ کس نمی‌داند که به کدام سرزمین مرگش فرا می‌رسد و به خاک می‌رود که تنها خدا دانا و اگاه است