الر از اسرار وحی الهی است این است ایات الهی که به حق و راستی گویاست
ایا مردم تعجب کردند از اینکه ما یکی از افراد انها را به وحی و رسالت خود برگزیدیم و گفتیم که خلق را از عذاب قیامت بترسان و مومنان را بشارت ده که به راستی مقامشان نزد خدا رفیع است کافران گفتند این شخص ساحری اشکار است
خالق و پروردگار شما به حقیقت خداست که جهان را از اسمانها و زمین در شش روز یعنی مقدار زمان شش روز یا شش مرتبه وجودی خلق فرمود ان گاه ذات مقدسش بر عرش فرمانروایی قرار گرفت امر افرینش را نیکو ترتیب می‌دهد هیچ کس شفیع و واسطه جز به رخصت او نخواهد بود چنین خدایی به حقیقت پروردگار شماست او را به یگانگی پرستید چرا متذکر نمی‌شوید
بازگشت شما همه به سوی او خواهد بود این به حقیقت وعده خداست که او در اول خلق را می‌افریند و ان‌گاه به سوی خود بر می‌گرداند تا انان را که ایمان اورده و عمل صالح کردند به عدل و احسان ثواب و جزای خیر دهد و انان که کافر شدند به کیفر کفرشان به شرابی از اب جوشان دوزخ و عذابی دردناک معذب خواهند گشت
اوست خدایی که افتاب را رخشان و ماه را تابان فرمود و سیر ماه را در منازلی معین کرد تا بدین واسطه شماره سنوات و حساب ایام را بدانید اینها را خدا جز به حق نیافریده خدا ایات خود را برای اهل علم و معرفت مفصل بیان می‌کند
به حقیقت در رفت و امد شب و روز و در هر چیزی که خدا در اسمانها و زمین خلق فرموده برای اهل خرد و تقوا علامت و نشانه‌ها ی قدرت خدا پدیدار است
البته انهایی که به لقا ما دل نسبته و امیدوار نیستند و به زندگی پست دنیا دلخوش و دلبسته‌اند و انهایی که از ایات و نشانه‌های ما غافلند
هم اینانند که عاقبت به کردار زشت خود در اتش دوزخ ماوی گیرند
انان که ایمان اورده و نیکوکار شدند پروردگارشان به سبب همان ایمان انها را به راه سعادت و طریق بهشت رهبری کند در ان بهشتهای پرنعمت نهرها از زیر پای انان جاری است
و در ان بهشت زبان شوق به تقدیس خدا گشایند که بار الها تو از هر نقص و الایش پاک و منزهی و درود انها در بهشت سلام است و اخرین سخنشان حمد پروردگار عالمیان است
و اگر خدا به عقوبت عمل زشت مردم و دعای شری که در حق خود می‌کنند به مانند خیرات تعجیل می‌فرمود مردم همه محکوم مرگ و هلاک می‌شدند و لیکن ما انان را که به لقای ما امیدوار نیستند به همان حال سرگردانی در کفر و طغیان رها می‌سازیم
و هرگاه ادمی را رنج و زیانی رسد همان لحظه به هر حالت باشد از خفته و نشسته و ایستاده فورا ما را به دعا می‌خواند و ان گاه که رنج و زیانش را بر طرف سازیم باز به حال غفلت و غرور چنان باز می‌گردد که گویی هیچ ما را برای دفع ضرر و رنجی که به او رسیده بود نخوانده است اعمال زشت تبهکاران این چنین در نظرشان زیبا جلوه داده شده است
و محققا ما اقوام و مللی را پیش از شما به کیفر ظلمشان سخت به دست هلاک سپردیم و نیز به کیفر انکه پیغمبرانی با ایات و معجزات بر انها امد باز هیچ ایمان نیاوردند ما این گونه مردم بد عمل را به کیفر می‌رسانیم
سپس ما بعد از انها شما را در زمین جانشین کردیم تا بنگریم که چگونه عمل خواهید کرد
و هرگاه ایات روشن ما بر خلق تلاوت شود منکران معاد که امیدوار به لقا ما نیستند گویند که قرانی غیر از این بیاور یا همین را مبدل ساز بگو مرا نرسد که از پیش خود قران را تبدیل کنم من جز انچه را که به من وحی می‌شود پیروی نمی‌کنم من اگر عصیان پروردگارم کنم از عذاب روز بزرگ قیامت سخت می‌ترسم
بگو اگر خدا نمی‌خواست هرگز بر شما تلاوت این قران نمی‌کردم و او هم شما را به ان اگاه نمی‌ساخت زیرا من عمری پیش از این میان شما زیستم که دعوی رسالت نداشتم ایا عقل و فکرتان را کار نمی‌بندید
پس کیست ستمکارتر از ان که به خدا نسبت دروغ دهد یا ایات او را تکذیب کند و البته بدکاران هرگز به فلاح و رستگاری نخواهند رسید
و بت‌هایی را به جای خدا پرستش می‌کنند که ان بتان به انها هیچ ضرر و نفعی نمی‌رسانند و می‌گویند که این بتان شفیع ما نزد خدا هستند بگو شما می‌خواهید خدا را یاد اور سازید به چیزی که خدا در همه اسمانها و زمین علم به ان ندارد خدا از انچه شریک او قرار می‌دهند منزه و برتر است
و مردم در فطرت توحید یک طایفه بیش نبودند پس از ان فرقه فرقه شدند و به انواع شرک و دینهای باطل گرویدند و اگر کلمه‌ای که در ازل از حق سبقت یافته که برای ازمایش مهلت یابند نبود البته اختلافاتشان خاتمه یافته و حکم به هلاکت کافران داده می‌شد
و گویند چرا بر او ایت و معجزی از جانب خدایش نیامد که قهرا مردم مطیع شوند پاسخ ده که دانای غیب خداست و بس اینک شما منتظر عذاب خدا باشید من هم با شما منتظر نصرت او می‌باشم
و ما هرگاه بر ادمیان بعد از انکه انان را رنج و زیانی رسید رحمتی فرستیم ان‌گاه در محو ایات ما مکر و سیاست به کار می‌برند بگو مکر و سیاست الهی سریعتر است همانا رسولان ما فرشتگان و قوای عالم مکرهای شما را می‌نویسند
اوست ان که شما را در بر و بحر سیر می‌دهد تا ان‌گاه که در کشتی نشینید و کشتی با باد ملایمی سرنشینان را به حرکت ارد و انها بدان شادمان و خوشوقت باشند ناگاه باد تندی بر کشتی بوزد و سرنشینان از هر جانب به امواج خطر در افتند و خود را در ورطه هلاکت ببینند ان زمان خدا را به اخلاص و دین فطرت بخوانند که بار الها اگر ما را از این خطر نجات بخشی دیگر همیشه شکر و سپاس تو خواهیم کرد
اما پس از انکه خدا از غرق نجاتشان داد باز در زمین به نا حق ظلم و ستمگری اغاز کنند ای مردم شما هر ظلم و ستم کنید منحصرا به نفس خویش کنید در پی متاع فانی دنیا ان‌گاه در اخرت به سوی ما باز می‌گردید و شما را به انچه می‌کرده‌اید اگاه می‌سازیم
محققا در مثل زندگانی دنیا به ابی ماند که از اسمانها فرو فرستادیم تا به ان باران انواع مختلف گیاه زمین از انچه ادمیان و حیوانات تغذیه کنند در هم رویند تا ان‌گاه که زمین از خرمی و سبزی به خود زیور بسته و ارایش کند و مردمش خود را بر ان قادر و متصرف پندارند ناگهان فرمان ما به شب یا روز در رسد و ان همه زیب و زیور زمین را دور کند و چنان خشک شود که گویی دیروز هیچ نبوده است این گونه ایات خود را به تفصیل برای اهل فکرت بیان می‌کنیم
و خدا به سر منزل سعادت و سلامت می‌خواند و هر که را می‌خواهد به راه مستقیم هدایت می‌کند
مردم نیکوکار به نیکوترین پاداش عمل خود و زیادتیی از لطف خدا نایل شوند و هرگز بر رخسار انها گرد خجلت و ذلت ننشیند انانند اهل بهشت و در انجا تا ابد متنعمند
و کسانی که مرتکب اعمال بد شدند به قدر همان اعمال زشت مجازات شوند و گرد خواری و رسوایی بر رخسارشان نشیند و نگهبانی از عذاب خدا نیابند گویی روی انها را قطعه‌هایی از شب ظلمانی پوشانده‌اند انان اهل اتش دوزخ و در ان همیشه معذبند
و ما روزی همه خلق را جمع اریم ان‌گاه به مشرکان گوییم شما و بتهاتان در مکان خود بایستید سپس میانشان جدایی افکنیم و بتان و سایر معبودان باطل زبان گشوده گویند شما هرگز ما را پرستش نمی‌کردید
پس شهادت و حکم خدا میان ما و شما کفایت کند که ما از پرستش شما غافل بودیم
در ان روز هر شخصی جزا اعمال نیک و بدی که پیش از این کرده خواهد دید و همه به سوی خدا معبود و مولای حقیقی خود بازگردانده شوند و خدایان باطل که به دروغ به خدایی می‌بستند همه از دستشان برود
مشرکان را بگو کیست که از اسمان و زمین به شما روزی می‌دهد یا کیست که گوش و چشمها عطا می‌کند و کیست که از مرده زنده و از زنده مرده برمی‌انگیزد و کیست که فرمانش عالم افرینش را منظم می‌دارد پس خواهند گفت خدای یکتاست به انها بگو پس چرا خدا ترس نمی‌شوید
چنین خدای قادر یکتایی به حقیقت پروردگار شماست و بعد از حق و حقیقت چه باشد غیر گمراهی پس به کجا می‌برندتان
این چنین حکم شقاوت و کلمه عذاب بر فاسقان محقق شد که دیگر ایمان نمی‌اورند
بگو که ایا هیچ یک از بتان و خدایان شما بر این کار قادر است که در اغاز خلق را بیافریند و سرانجام برگرداند بگو تنها خدای یکتاست که در اول خلایق را خلق کرده ان گاه همه را به سوی خود بازمی‌گرداند پس کجا می‌گردانندتان
باز بگو ایا هیچ یک از بتان و خدایان شما مشرکان کسی را به راه حق هدایت تواند کرد بگو تنها خداست که به راه حق هدایت می‌کند ایا ان که به راه حق رهبری می‌کند سزاوارتر به پیروی است یا ان که خود هدایت نیابد مگر انکه هدایتش کنند پس شما مشرکان را چه شده چگونه قضاوت می‌کنید
و اکثر این مردم جز از خیال و گمان باطل خود از چیزی پیروی نمی‌کنند در صورتی که گمان و خیالات موهوم هیچ از حق بی‌نیاز نمی‌گرداند و به علم یقین نمی‌رساند و خدا به هر چه این کافران می‌کنند اگاه است
و این قران نه بدان پایه است که کسی جز به وحی خدا تواند بافت لیکن سایر کتب اسمانی را تصدیق می‌کند و کتاب الهی را به تفصیل بیان می‌کند که بی‌هیچ شک نازل از جانب خدای عالمیان است
بلکه کافران می‌گویند قران را محمد خود بافته است بگو اگر راست می‌گویید شما خود و هم از هر کس نیز می‌توانید کمک بطلبید و یک سوره مانند ان بیاورید
بلکه انکار چیزی را می‌کنند که علمشان به ان احاطه نیافته و حقیقت و باطن ان هنوز به انان نرسیده است پیشینیان هم این چنین رسل و ایات خدا را تکذیب کردند پس بنگر عاقبت کار ستمکاران عالم به کجا کشید
و برخی از مردم به قران ایمان می‌اورند و برخی ایمان نمی‌اورند و خدای تو حال تبهکاران را بهتر می‌داند
و اگر تو را تکذیب کردند بگو عمل من برای من و عمل شما برای شما هر کس جزای خود را خواهد یافت شما بری از کردار من هستید و من بیزار از کردار شما
برخی از این منکران چون قرائت قران کنی به ظاهر به تو گوش کنند ولی به معنی نمی‌شنوند ایا تو کران را گر چه هیچ عقل و ادراکی ندارند از کلام خدا توانی چیزی بشنوانی
و برخی از منکران هنگام تلاوت قران به چشم ظاهر در تو می‌نگرند ولی به مقام باطن تو پی نمی‌برند ایا تو کوران را گر چه هیچ نبینند هدایت توانی کرد
خدا هرگز به مردم ستم نمی‌کند ولی مردم خود در حق خویش ستم می‌کنند
و روزی که همه خلایق را جمع ارد گویا در دنیا ساعتی از روز بیش درنگ نکرده‌اند در ان روز یکدیگر را کاملا می‌شناسند انان که لقای خدا را انکار کردند بسیار زیان کرده‌اند و هرگز راه نیافته‌اند
و اگر ما بعضی از عقاب ان منکران را که وعده کردیم در حیات دنیا به تو نشان دهیم یا به تاخیر افکنده و پیشتر از عقاب انها قبض روح تو کنیم باز بازگشت انان در قیامت به سوی ماست ان گاه خدا بر اعمال انها گواه و اگاه است
و برای هر امتی رسولی است که هرگاه رسول انها امد و حجت بر انان تمام شد میان انها حکم به عدل شود و بر هیچ کس در کیفر و پاداش ستم نخواهد شد
و کافران گویند پس این وعده قیامت کی خواهد بود اگر شما راستگویید
پاسخ ده که من مالک نفع و ضرر خود نیستم تا چه رسد به دیگران مگر هر چه خدا خواهد برای هر امتی اجل معینی است که چون فرا رسد ساعتی پس و پیش نخواهند شد
بگو مرا خبر دهید که اگر شب یا روز عذاب خدا شما را فرا رسد چه راه مفری دارید و گناهکاران چه چیزی را از او به تعجیل می‌طلبند
ایا ان گاه که عذاب واقع شد به او ایمان می‌اورید الان ایمان اوردید و به جزع و توبه برخاستید و حال انکه قبلا عذاب را به تعجیل می‌خواستید
ان گاه به ستمکاران گویند بچشید عذاب ابدی را ایا این عذاب جز نتیجه اعمال زشت شماست
کافران از تو می‌پرسند که ایا این وعده عذاب حق است بگو اری قسم به خدای من که البته حق است و شما از ان هیچ مفری ندارید
و اگر در ان روز مردم ستمکار مالک روی زمین باشند ارزو کنند که همه دارایی خود را فدا دهند تا مگر خویشتن را از عذاب برهانند و نتوانند و چون عذاب را مشاهده کنند حسرت و پشیمانی خود را پنهان دارند که شماتت از مردم نکشند و در حق انها حکم به عدل شود و به انان هیچ ستمی نخواهد شد
اگاه باشید که هر چه در اسمانها و زمین است ملک خداست و هم اگاه باشید که وعده خدا همه حق محض است ولی اکثر خلق از ان اگه نیستند
خداست که زنده می‌کند و می‌میراند و باز همه به سوی او بازگردانده می‌شوید
ای مردم عالم به حقیقت نامه‌ای که همه پند و اندرز و شفای دلها و هدایت و رحمت بر مومنان است از جانب خدایتان امد
بگو که باید منحصرا به فضل و رحمت خدا شادمان شوند و به نزول قران مسرور باشند که ان بهتر و مفیدتر از ثروتی است که می‌اندوزند
باز به مشرکان عرب بگو با من بگویید که ایا رزقی که خدا برای شما فرستاده و حلال فرموده و شما از پیش خود بعضی را حرام و بعضی را حلال می‌کنید ایا این به دستور خداست یا بر خدا افترا می‌بندید
و انان که بر خدا دروغ می‌بندند مگر چه گمان دارند به روز قیامت البته خدا را با بندگان فضل و احسان بسیار است ولی اکثر مردم شکر نمی‌کنند
و تو در هیچ حالی نباشی و هیچ ایه‌ای از قران تلاوت نکنی و به هیچ عملی تو و امت وارد نشوید جز انکه ما همان لحظه شما را مشاهده می‌کنیم و هیچ چیز به وزن ذره‌ای در همه زمین و اسمان از خدای تو پنهان نیست و کوچکتر از ذره و بزرگتر از ان هر چه هست همه در کتاب مبین حق و لوح علم الهی مسطور است
اگاه باشید که دوستان خدا هرگز هیچ ترسی از حوادث اینده عالم و هیچ حسرت و اندوهی از وقایع گذشته جهان در دل انها نیست
انان که اهل ایمان و خداترسند
انها را پیوسته بشارت است هم در حیات دنیا به مکاشفات در عالم خواب و هم در اخرت به نعمتهای بهشت سخنان خدا را تغییر و تبدیلی نیست این است فیروزی بزرگ
و سخن منکران خاطرت را غمگین نسازد که هر عزت و اقتداری مخصوص خداست و او شنوا و داناست
اگاه باش که هر که در همه اسمانها و هر که در زمین است ملک خداست و مشرکان که غیر از خدا را می‌خوانند چه چیزی را پیروی می‌کنند انچه پیروی می‌کنند گمان باطلی بیش نیست و جز انکه دروغی بافند و تخمینی زنند کاری ندارند
اوست خداوندی که شب تار را برای اسایش شما و روز را روشن برای امر معاش مقرر فرمود که در ان نشانه‌هایی از قدرت خدا برای مردمی که بشنوند پدیدار است
کافران قائل شدند که خدا فرزندی اتخاذ کرده چنین نیست او منزه است و هم بی‌نیاز که هر چه در اسمانها و زمین است همه ملک اوست و شما کافران و مشرکان بر این قول خود هیچ دلیلی ندارید ایا بی‌دلیل و از روی جهالت نسبت به خدا چنین دروغ سخن می‌گویید
بگو هرگز انان که به خدا نسبت دروغ دهند نجات و رستگاری ندارند
این گفتار باطل همه برای طمع متاع دنیاست سپس بازگشتشان به سوی ما خواهد بود و ما انها را به کیفر کفرشان عذابی سخت بچشانیم
و حکایت نوح را بر اینان باز خوان که به امتش گفت ای قوم اگر مقام رسالت و اندرز من به ایات خدا بر شما گران می‌اید من تنها به خدا توکل کردم شما هم به اتفاق بتان و خدایان باطل خود هر مکر و تدبیری بر ازار من دارید انجام دهید تا امر بر شما پوشیده نباشد و درباره من هر مکر و اندیشه دارید به کار برید و مهلتم ندهید
پس اگر شما روی گردانیده و نصیحت مرا نپذیرفتید من از شما اجری نخواسته بلکه اجر من تنها بر خداست و من خود از جانب حق مامورم که از اهل اسلام و تسلیم حکم او باشم
قوم نوح باز او را تکذیب کردند ما هم او و پیروانش را که با او در کشتی بودند نجات داده و خلفای روی زمین قرار دادیم و انان که ایات ما را تکذیب کردند همه را غرق کردیم بنگر تا عاقبت انذار شدگان به کجا کشید
ان گاه بعد از نوح پیغمبرانی را به امتانشان فرستادیم انها با ایات و معجزات بر ان امتها امدند و انان هم همان ایاتی را که پیشینیان تکذیب کردند تکذیب کرده و ایمان نیاوردند این چنین ما هم بر دل‌های سرکشان مهر برنهیم
ان‌گاه بعد از ان رسولان موسی و هارون را با معجزات خود به سوی فرعون و اشراف مملکت او فرستادیم انها هم گردنکشی کردند و مردمی تبهکار بودند
و چون حق از جانب ما بر انها امد گفتند این سحر بودنش بر همه اشکار است
موسی به انان گفت ایا به ایات حق که برای شما امد نسبت سحر می‌دهید ایا این سحر است و حال انکه ساحران را هرگز فلاح و فیروزی نخواهد بود
پاسخ دادند که ایا تو امده‌ای که ما را از عقاید و ادابی که پدران خود را بر ان یافته‌ایم بازگردانی تا خود و برادرت هارون در زمین سلطنت یابید و بر ما حکمفرما شوید ما هرگز به شما ایمان نخواهیم اورد
و فرعون به اتباعش گفت هر کجا ساحری ماهر و داناست همه را نزد من حاضر کنید
ان گاه که ساحران همه حاضر شدند موسی به ساحران گفت که شما اول بساط سحر خود را بیندازید
ان‌گاه که ساحران بساط جادو انداختند موسی گفت خدا البته سحر شما را باطل خواهد کرد که خدا هرگز عمل مفسدان را اصلاح نکند
و خدا به ایات و کلمات خود حق را تا ابد پایدار گرداند هر چند بدکاران عالم راضی نباشند
پس کسی به موسی ایمان نیاورد جز قبیله او ان هم با حال خوف و تقیه از فرعون و مهتران اتباعش که مبادا فرعون در صدد فتنه و قتلشان براید که فرعون در سرزمین مصر بسیار علو و سرکشی داشت و سخت متعدی و ستمکار بود
و موسی گفت که ای قوم من شما اگر به حقیقت ایمان به خدا اورده و اگر به راستی تسلیم فرمان او هستید بر او توکل کنید
پیروان موسی نیز همه گفتند ما بر خدا توکل کردیم بار الها ما را دستخوش فتنه اشرار و قوم ستمکار مگردان
و ما را به رحمت و لطف خود از شر کافران نجات ده
و به موسی و برادرش هارون وحی کردیم که شما برای پیروانتان در شهر مصر منزل گیرید و اکنون که از بیم فرعونیان به مساجد نتوانید رفت خانه‌هایتان را قبله و معبد خود قرار دهید و نماز به پا دارید و تو هم ای رسول مومنان را به فتح در دنیا و بهشت در اخرت بشارت ده
و موسی عرض کرد بار الها تو به فرعون و فرعونیان در حیات دنیا ملک و اموال و زیورهای بسیار بخشیدی کهپروردگارابدین وسیله بندگان را از راه تو گمراه کنند بار خدایا اموال انها را نابود گردان و دلهایشان را سخت بربند که ایمان نیاورند تا هنگامی که عذاب دردناک را مشاهده کنند
خدا فرمود دعای شما مستجاب شد پس هر دو استوار و پا برجا باشید و از راه مردم جاهل پیروی مکنید
و ما بنی اسرائیل را از دریا گذرانیدیم پس انگه فرعون و سپاهش به ظلم و ستمگری انها را تعقیب کردند تا چون هنگام غرق فرعون فرا رسید گفت اینک من ایمان اوردم که حقا جز ان کسی که بنی اسرائیل به او ایمان دارند خدایی در عالم نیست و من هم از مسلمانان و اهل تسلیم فرمان او هستم
اکنون باید ایمان بیاوری در صورتی که از این پیش عمری به کفر و نافرمانی زیستی و از مردم ظالم بدکار بودی
پس ما امروز تو را غرق دریای هلاک کرده و بدنت را برای عبرت ایندگان به ساحل نجات می‌رسانیم با انکه بسیاری از مردم از ایات قدرت ما غافل هستند
و محققا ما بنی اسرائیل را پس از هلاک دشمنان به مقام صدق و منزل اسایش مسکن دادیم و از نعمتهای پاکیزه در ملک شام و مصر روزی انها کردیم و همیشه بنی اسرائیل در ایمان به رسول خاتم اتفاق داشتند تا زمانی که ان رسول با قران اسمانی برای هدایت انها امد ان‌گاه اغاز اختلاف کردند و رسالت پیغمبر بزرگ را از عناد و لجاج منکر شدند ای رسول ما خدای تو روز قیامت میان انها در انچه اختلاف می‌کردند حکم خواهد کرد
پس اگر شک و ریبی از انچه به تو فرستادیم در دل داری از خود علمای اهل کتاب که کتاب اسمانی پیش از تو را می‌خوانند بپرس همانا کتاب اسمانی حق از جانب خدایت بر تو امد و ابدا نباید شک و ریبی در دل راه دهی
و نباید هرگز از انان که تکذیب ایات خدا کردند باشی که از زیانکاران عالم خواهی شد
البته انان که حکم عذاب خدا بر انها حتم است ایمان نمی‌اورند
اگر چه هر گونه معجزه و ایتی از جانب خدا بر انان بیاید تا وقتی که عذاب دردناک را به چشم مشاهده کنند
پس چرا باید از هیچ شهری در وقتی که ایمانشان سود می‌بخشد ایمان نیاورند و تا زمان معاینه عذاب لجاجت کنند و تنها قوم یونس باشند که چون ایمان اوردند ما عذاب ذلت را در دنیا از انها برداشتیم و تا زمانی معین که وقت مرگ طبیعی بود انها را متمتع و بهره‌مند گردانیدیم
و اگر خدای تو در مشیت ازلی می‌خواست اهل زمین همه یکسره ایمان می‌اوردند ایا تو می‌خواهی تا به جبر و اکراه همه را مومن و خداپرست گردانی
و هیچ یک از نفوس بشر را تا خدا رخصت ندهد ایمان نیاورد و پلیدی کفر و جهالت را خدا برای مردم بی‌خرد که عقل را کار نبندند مقرر می‌دارد
بگو در اسمانها و زمین بنگرید تا چه مشاهده می‌کنید و گر چه مردمی را که نخواهند ایمان اورند دلایل و ایات و بیم دادنهای الهی هرگز سودمند نمی‌افتد
پس مردمی که ایمان نمی‌اورند منتظر چیستند جز انکه روزگار هلاکت و عذابی که پیشینیان دیدند به چشم ببینند بگو که شما نزول عذاب را منتظر باشید که من هم با شما منتظر نزول فتح و نصرت خدا می‌باشم
ان گاه ما رسولان خود و مومنان را نجات می‌دهیم ما بر خود فرض کردیم که این چنین اهل ایمان را نجات بخشیم
بگو که ای مردم اگر شما به ایین من شک دارید پس یقین دارید که من هرگز خدایان باطلی را که شما می‌پرستید نخواهم پرستید بلکه تنها خدای یکتایی را که مرگ و زندگانی همه شما خلایق به امر اوست می‌پرستم و مامورم که خود از اهل ایمان باشم
و خدا مرا امر کرده به این که روی به جانب دین حنیف اسلام و ایین پاک توحید اور و هرگز هم ایین مشرکان مباش
و غیر از خدای یکتا هیچ یک از این خدایان باطل را که به حال تو نفع و ضرری ندارند به خدایی مخوان و گر نه از ستمکاران خواهی بود
و اگر خدا بر تو ضرری خواهد هیچ کس جز او دفع ان ضرر نتواند و اگر خیر و رحمتی خواهد باز احدی منع فضل او نتواند که فضل و رحمت خود را به هر کس از بندگان بخواهد البته می‌رساند و اوست خدای بسیار امرزنده و مهربان
بگو ای مردم به حقیقت کتاب و رسول حق از جانب خدایتان برای شما امد پس هر کس هدایت یافت نفعش بر خود اوست و هر کس به راه گمراهی شتافت زیانش بر خود اوست و من نگهبان شما از مواخذه خدا نیستم
و تو خود از وحی خدای که بر تو می‌رسد پیروی کن و راه صبر پیش گیر تا وقتی که خدا میان تو و مخالفانت حکم کند و او بهترین حکمفرمایان عالم است