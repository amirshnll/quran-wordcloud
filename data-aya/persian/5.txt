ای اهل ایمان هر عهد که با خدا و خلق بستید به عهد و پیمان خود وفا کنید و بدانید بهائم بسته زبان برای شما حلال گردید جز انچه بعدا برایتان تلاوت خواهد شد و جز ان صیدی که بر شما در حال احرام حلال نیست همانا خدا به هر چه خواهد حکم کند
ای اهل ایمان حرمت شعائر خدا مناسک حج و ماه حرام را نگه دارید و متعرض هدی و قلائد قربانیان حاجیان چه علامت‌دار و چه بدون علامت نشوید و تعرض زائران خانه محترم کعبه را که در طلب فضل خدا و خشنودی او امده‌اند حلال نشمارید و چون از احرام بیرون شدید می‌توانید صید کنید و عداوت گروهی که از مسجد الحرام منعتان کردند شما را بر ظلم و بی‌عدالتی وادار نکند و باید با یکدیگر در نیکوکاری و تقوا کمک کنید نه بر گناه و ستمکاری و از خدا بترسید که عقاب خدا سخت است
برای شما مومنان گوشت مردار و خون و گوشت خوک و ان ذبیحه‌ای که به نام غیر خدا کشتند و همچنین هر حیوانی که به خفه کردن یا به چوب زدن یا از بلندی افکندن یا به شاخ زدن به هم بمیرند و نیم‌خورده درندگان جز ان را که قبلا تذکیه کرده باشید حرام است و نیز ان را که برای بتان می‌کشند و ان را که به تیرها قسمت می‌کنید که این کار فسق استامروز کافران از این که به دین شما دستبرد زنند و اختلالی رسانند طمع بریدند پس شما از انها بیمناک نگشته و از من بترسید امروز به عقیده امامیه و برخی اهل سنت روز غدیر خم و خلافت علی ع است دین شما را به حد کمال رسانیدم و بر شما نعمتم را تمام کردم و بهترین ایین را که اسلام است برایتان برگزیدمپس هر گاه کسی در ایام قحطی و سختی از روی اضطرار نه به قصد گناه از انچه حرام شده مرتکب شود خدا بخشنده و مهربان است
ای پیغمبر از تو سوال می‌کنند که چه چیز بر انها حلال گردیده بگو برای شما هر چه پاکیزه است حلال شده و صیدی که به سگان شکاری از انچه خدا به شما اموخته است اموخته‌اید که برای شما نگاه دارند و نام خدا را بر ان صید یاد کنید و بخورید حلال شده و از خدا بترسید که زود به حساب خلق می‌رسد
امروز هر چه پاکیزه است شما را حلال شد و طعام اهل کتاب برای شما و طعام شما برای انها حلال است و نیز حلال شد نکاح زنان پارسای مومنه و زنان پارسای اهل کتاب در صورتی که شما اجرت و مهر انان را بدهید و پاکدامن باشید نه زناکار و رفیق‌باز و هر کس به ایمان دین اسلام کافر شود عمل او تباه شده و در اخرت از زیانکاران خواهد بود
ای اهل ایمان چون خواهید برای نماز برخیزید صورت و دستها را تا مرفق ارنج بشویید و سر و پاها را تا برامدگی پا مسح کنید و اگر جنب هستید پاکیزه شوید غسل کنید و اگر بیمار یا مسافرید یا یکی از شما را قضا حاجتی دست داده و یا با زنان مباشرت کرده‌اید و اب نیابید در این صورت به خاک پاک و پاکیزه‌ای روی ارید و به ان خاک صورت و دستها را مسح کنید تیمم کنید خدا نمی‌خواهد هیچ گونه سختی برای شما قرار دهد و لیکن می‌خواهد تا شما را پاکیزه گرداند و نعمت خود را بر شما تمام کند باشد که شکر او به جای ارید
و یاد کنید نعمت خدا را که به شما ارزانی داشت و عهد او را که با شما استوار کرد ان گاه که گفتید امر تو را شنیدیم و اطاعت کردیم و از خدا بترسید که خدا به نیات قلبی شما اگاه است
ای اهل ایمان برای خدا پایدار و استوار بوده و به عدالت و راستی و درستی گواه باشید و البته شما را نباید عداوت گروهی بر ان دارد که از راه عدل بیرون روید عدالت کنید که به تقوا نزدیکتر از هر عمل است و از خدا بترسید که البته خدا به هر چه می‌کنید اگاه است
خدا به انان که ایمان اورده و کار شایسته کردند وعده امرزش و اجر عظیم فرموده است
و انان که کافر شدند و ایات ما را تکذیب کردند اهل جهنم خواهند بود
ای اهل ایمان یاد ارید نعمت خدا را بر خود ان گاه که گروهی همت گماشتند که بر شما دست یازند و خدا دست ستم انها را از شما کوتاه نمود و از خدا بترسید و باید اهل ایمان تنها بر خدا توکل کنند
و همانا خدا از بنی اسرائیل عهد گرفت و از میان انها دوازده نفر بزرگ برانگیختیم که پیشوای هر سبطی باشند و خدا بنی اسرائیل را گفت که من با شمایم هر گاه نماز به پا دارید و زکات بدهید و به فرستادگان من ایمان اورید و انها را اعزاز و یاری کنید و خدا را قرض نیکو دهید در این صورت گناهان شما بیامرزم و شما را در بهشتی داخل گردانم که زیر درختانش نهرها جاری است پس هر کس از شما پس از عهد خدا کافر شد سخت از راه راست دور افتاده است
پس چون پیمان شکستند انان را لعنت کردیم و دلهایشان سخت گردانیدیم که موعظه در ان اثر نکرد کلمات خدا را از جای خود تغییر می‌دهند و از ان کلمات که به ان‌ها پند داده شد نصیب بزرگی را از دست دادند و دائم بر خیانتکاری ان قوم مطلع می‌شوی جز قلیلی از ایشان که با ایمان و نکوکارند پس تو از انها درگذر و کار بدشان را عفو کن که خدا نیکوکاران را دوست می‌دارد
و از انان که گفتند ما به کیش عیسی هستیم عهد گرفتیم که پیرو کتاب و رسول خدا باشند انان نیز از انچه در انجیل پند داده شدند نصیب بزرگی را از دست دادند ما هم به کیفر عملشان اتش جنگ و دشمنی را تا قیامت میان انها افروختیم و به زودی خدا انها را بر عاقبت بد انچه می‌کنند اگاه خواهد ساخت
ای اهل کتاب تحقیقا رسول ما به سوی شما امده که حقایق و احکام بسیاری از انچه از کتاب اسمانی را پنهان می‌دارید برای شما بیان می‌کند و از سر بسیاری از خطاهای شما درمی‌گذرد همانا از جانب خدا برای هدایت شما نوری عظیم و کتابی اشکار امد
خدا بدان کتاب هر کس را که از پی خشنودی او رود به راههای سلامت هدایت کند و انان را از تاریکی‌های جهل و گناه بیرون اورد و به عالم نور داخل گرداند و به راه راست رهبری کند
همانا انان که گفتند خدا همان مسیح بن مریم است کافر شدند بگو ای پیغمبر کدام قدرت می‌تواند در برابر خدا کمترین مانعی ایجاد کند اگر خدا بخواهد عیسی بن مریم و مادرش و هر که در روی زمین است همه را هلاک گرداند و ملک اسمانها و زمین و هر چه بین انهاست همه از ان خداست هر چه را بخواهد خلق می‌کند و او بر ایجاد و هلاک همه چیز تواناست
یهود و نصاری گفتند ما پسران خدا و دوستان اوییم بگو ای پیغمبر اگر چنین است پس او چرا شما را به گناهانتان عذاب می‌کند بلکه شما هم بشری هستید از انها که خدا خلق کرده هر که را بخواهد می‌بخشد و هر که را بخواهد عذاب می‌کند و فرمانروایی اسمانها و زمین و انچه بین انها است از ان خداست و بازگشت همه به سوی اوست
ای اهل کتاب تحقیقا رسول ما به سوی شما امد که برای شما حقایق دین را بیان می‌کند در روزگاری که پیغمبری نبود تا نگویید رسولی که بشارت و بیم به ثواب و عقاب دهد بر ما نیامد پس ان رسول بشارت ده و بیم‌اور به سوی شما امد و خدا بر هر چیز تواناست
و یاد کن هنگامی که موسی به قوم خود گفت ای قوم نعمت خدا را به خاطر ارید ان گاه که در میان شما پیغمبران فرستاد و شما را پادشاهی داد و به شما انچه را که به هیچ یک از اهل عالم نداد عطا کرد
ای قوم به سرزمین مقدسی که خدا سرنوشت شما کرد داخل شوید و پشت به حکم خدا مکنید که زیانکار می‌شوید
گفتند ای موسی در ان سرزمین مقدس گروهی مقتدر و قاهر و ستمکار هستند و هرگز تا ان‌ها از انجا بیرون نشوند ما داخل نخواهیم شد هر گاه انان بیرون شدند ما داخل می‌شویم
دو نفر مرد خدا ترس یوشع و کالب که مورد لطف خدا بودند گفتند شما بر انها از این در درایید چون در امدید ان گاه محققا بر انها غالب خواهید شد و بر خدا توکل کنید اگر به او گرویده‌اید
باز قوم گفتند ای موسی هرگز ما در انجا مادامی که انها باشند ابدا در نیاییم پس تو برو به اتفاق پروردگارت با انها قتال کنید ما اینجا خواهیم نشست
موسی گفت خدایا من جز بر خود و برادرم مالک و فرمانروا نیستم پس تو میان ما و این قوم فاسق جدایی انداز
خدا گفت چون مخالفت امر کردند شهر را بر انها حرام کرده چهل سال بایستی در بیابان حیران و سرگردان باشند پس تو بر این گروه فاسق متاسف و اندوهگین مباش
و بخوان بر انها به حقیقت حکایت دو پسر ادم قابیل و هابیل را که چون تقرب به قربانی جستند از یکی پذیرفته شد و از دیگری پذیرفته نشد قابیل به برادرش هابیل گفت البته تو را خواهم کشت هابیل گفت بی‌تردید خدا قربانی را از متقیان خواهد پذیرفت
سوگند که اگر تو به کشتن من دست براوری من هرگز به کشتن تو دست دراز نخواهم کرد که من از خدای جهانیان می‌ترسم
من خواهم که گناه کشتن من و گناه مخالفت تو هر دو به تو باز گردد تا تو اهل اتش جهنم شوی که ان اتش جزای ستمکاران است
ان گاه پس از این گفتگو هوای نفس او را بر کشتن برادرش ترغیب نمود تا او را به قتل رساند و بدین سبب از زیانکاران گردید
ان گاه خدا کلاغی را برانگیخت که زمین را به چنگال حفر نماید تا به او بنماید چگونه بدن مرده برادر را زیر خاک پنهان کند قابیل گفت وای بر من ایا من از ان عاجزترم که مانند این کلاغ باشم تا جسد برادر را زیر خاک پنهان کنم پس برادر را به خاک سپرد و از این کار سخت پشیمان گردید
بدین سبب بر بنی اسرائیل حکم نمودیم که هر کس نفسی را بدون حق و یا بی‌انکه فساد و فتنه‌ای در زمین کرده بکشد مثل ان باشد که همه مردم را کشته و هر کس نفسی را حیات بخشد از مرگ نجات دهد مثل ان است که همه مردم را حیات بخشیده و هر اینه رسولان ما به سوی انان با معجزات روشن امدند سپس بسیاری از مردم بعد از امدن رسولان باز روی زمین بنای فساد و سرکشی را گذاشتند
همانا کیفر انان که با خدا و رسول به جنگ برخیزند و در زمین به فساد کوشند جز این نباشد که ان‌ها را به قتل رسانده یا به دار کشند و یا دست و پایشان به خلاف یکدیگر ببرند و یا به نفی و تبعید از سرزمین صالحان دور کنند این ذلت و خواری عذاب دنیوی انهاست و اما در اخرت به عذابی بزرگ معذب خواهند بود
مگر انان که توبه کنند پیش از انکه بر انها دست یابید پس بدانید که خداوند بخشنده و مهربان است
ای اهل ایمان از خدا بترسید و به سوی او وسیله جویید و در راه او جهاد کنید باشد که رستگار شوید
انان که کافر شدند اگر دو برابر انچه در زمین است فدا ارند تا به ان خود را از عذاب قیامت رهانند هرگز از انها قبول نشود و انان را عذاب دردناک خواهد بود
و انها دائم ارزو کنند که از اتش دوزخ بیرون شوند و هرگز بدر نخواهند شد که عذاب انها دائم و پایدار است
دست زن و مرد دزد را به کیفر اعمالشان ببرید این عقوبتی است که خدا مقرر کرده و خدا مقتدر و به مصالح خلق داناست
پس هر که پس از ستمی که کرده توبه نمود و کار خود را اصلاح کرد از ان پس خدا او را خواهد بخشید که خدا بخشنده و مهربان است
ایا ندانستی که ملک اسمان و زمین خدا راست هر که را خواهد عذاب کند و از هر که خواهد درگذرد و خدا بر همه چیز تواناست
ای پیغمبر غمگین مباش از انان که به زبان اظهار ایمان کنند و به دل ایمان ندارند و به راه کفر شتابند و اندوهناک مباش از ان یهودانی که جاسوسی کنند و سخنان دروغ و فتنه‌خیز به جای کلمات حق به ان قومی که از کبر نزد تو نیامدند می‌رسانند کلمات حق را بعد از انکه به جای خود مقرر گشت تغییر دهند و گویند اگر حکم قران این گونه اورده شد بپذیرید و الا دوری گزینید و هر کس را خدا به ازمایش و رسوایی افکند هرگز تو او را از قهر خدا نتوانی رهانید انها کسانی هستند که خدا نخواسته دلهاشان را پاک گرداند و انان را در دنیا ذلت و خواری و در اخرت عذاب بزرگ مهیاست
انها جاسوسان دروغ‌زن و خورندگان مال حرامند اگر به نزد تو امدند خواهی میان انها حکم کن یا روی از انها بگردان و چنانچه روی از انها بگردانی هرگز کوچکترین زیان به تو نتوانند رسانید و اگر حکم کردی میان ان‌ها به عدالت حکم کن که خدا دوست می‌دارد انان را که حکم به عدل کنند
و چگونه انها به حکم تو سر فرود ارند در صورتی که تورات نزد انها است و حکم خدا در ان است و با این حال از ان روی می‌گردانند پس چنانچه تو نیز از تورات حکم کنی بدان راضی نشوند چه انکه اینان به خدا ایمان ندارند
ما تورات را فرستادیم که در ان هدایت و روشنایی است و پیغمبرانی که تسلیم امر خدا هستند بدان کتاب بر یهودان حکم کنند و نیز خداشناسان و علمایی که مامور نگهبانی احکام کتاب خدا هستند و بر صدق ان گواهی دادند پس هرگز در اجرای احکام از کسی نترسید و از انتقام من بترسید و ایات مرا به بهای اندک معامله نکنید که هر کس به خلاف انچه خدا فرستاده حکم کند چنین کس از کافران خواهد بود
و در تورات بر بنی اسرائیل حکم کردیم که نفس را در مقابل نفس قصاص کنید و چشم را مقابل چشم و بینی را به بینی و گوش را به گوش و دندان را به دندان و هر زخمی را قصاص خواهد بود پس هر گاه کسی حق قصاص را ببخشد نیکی کرده و کفاره گناه او خواهد شد و هر کس به خلاف انچه خدا فرستاده حکم کند چنین کس از ستمکاران خواهد بود
و از پی ان رسولان باز عیسی پسر مریم را فرستادیم که تصدیق به درستی توراتی که پیش او بود داشت و انجیل را نیز به او دادیم که در ان هدایت و روشنی دلها است و تصدیق به درستی تورات که پیش از او بود دارد و راهنمایی خلق و اندرز برای پرهیزکاران عالم است
و اهل انجیل باید به انچه خدا در ان کتاب فرستاد حکم کنند و هر کس به خلاف انچه خدا فرستاده حکم کند چنین کس از فاسقان خواهد بود
و ما این قران عظیم را به حق بر تو فرستادیم که تصدیق به درستی و راستی همه کتب که در برابر اوست نموده و بر حقیقت کتب اسمانی پیشین گواهی می‌دهد پس حکم کن میان انها به انچه خدا فرستاد و در اثر پیروی از خواهش‌های ایشان حکم حقی که بر تو امده وامگذار ما برای هر قومی از شما شریعت و طریقه‌ای مقرر داشتیم و اگر خدا می‌خواست همه شما را یک امت می‌گردانید و لیکن این نکرد تا شما را به احکامی که در کتاب خود به شما فرستاد بیازماید پس به کارهای نیک سبقت گیرید که بازگشت همه شما به سوی خداست و در انچه اختلاف می‌نمایید شما را به حقیقت ان اگاه خواهد ساخت
و تو ای پیغمبر به انچه خدا فرستاده میان انان حکم کن و پیرو خواهش‌های ایشان مباش و بیندیش که مبادا تو را فریب دهند و در بعض احکام که خدا به تو فرستاده تقاضای تغییر کنند پس اگر از حکم خدا روی گردانیدند باک مدار بدان که خدا می‌خواهد انها را به عقوبت بعض گناهانشان گرفتار سازد و همانا بسیاری از مردم فاسق و بدکارند
ایا باز تقاضای تجدید حکم زمان جاهلیت را دارند و کدام حکم از احکام خدا برای اهل یقین نیکوتر خواهد بود
ای اهل ایمان یهود و نصاری را به دوستی مگیرید انان بعضی دوستدار بعضی دیگرند و هر که از شما مومنان با انها دوستی کند به حقیقت از انها خواهد بود همانا خدا ستمکاران را هدایت نخواهد نمود
گروهی منافق را که دلهاشان ناپاک است خواهی دید که در راه دوستی ایشان می‌شتابند و می‌گویند ما از ان می‌ترسیم که در گردش روزگار مبادا اسیبی از انها به ما رسد باشد که خدا فتحی پیش اورد و یا امری دیگر از طرف خود تا منافقان از انچه به نفاق در دل نهان کردند سخت پشیمان شوند
و اهل ایمان گویند ایا اینان هستند که با جدیت و مبالغه بسیار به خدا سوگند یاد می‌کردند که ما از شما هستیم اعمالشان باطل گردید و سخت زیانکار شدند
ای گروهی که ایمان اورده‌اید هر که از شما از دین خود مرتد شود به زودی خدا قومی را که بسیار دوست دارد و انها نیز خدا را دوست دارند و نسبت به مومنان سرافکنده و فروتن و به کافران سرافراز و مقتدرند به نصرت اسلام برانگیزد که در راه خدا جهاد کنند و در راه دین از نکوهش و ملامت احدی باک ندارند این است فضل خدا به هر که خواهد عطا کند و خدا را رحمت وسیع بی‌منتهاست و به احوال همه دانا است
ولی امر و یاور شما تنها خدا و رسول و مومنانی خواهند بود که نماز به پا داشته و به فقرا در حال رکوع زکات می‌دهند به اتفاق مفسران مراد علی علیه السلام است
و هر کس که خدا و رسول و اهل ایمان را ولی و فرمانروای خود داند فیروز است که تنها لشکر خدا فاتح و غالب خواهد بود
ای اهل ایمان با ان گروه از اهل کتاب و کافران که دین شما را به فسوس و بازیچه گرفتند دوستی مکنید و از خدا بترسید اگر به او ایمان اورده‌اید
و چون شما ندای نماز بلند کنید ان را مسخره و بازی فرض کنند زیرا ان قوم مردمی بی‌خرد و نادانند
بگو ای اهل کتاب ایا جز انکه ما مسلمین به خدا و کتاب خودمان و کتاب شما ایمان اوردیم و شما ایمان نیاورده و اکثر فاسقید چیز دیگری موجب کینه و انکار شما بر ما هست
بگو ای پیغمبر ایا شما را اگاه سازم که کدام قوم را نزد خدا بدترین پاداش است کسانی که خدا بر انها لعن و غضب کرده و برخی از انان را به بوزینه و خوک مسخ نموده و ان کس که بندگی طاغوت شیطان کرده این گروه را نزد خدا بدترین منزلت است و انها گمراه‌ترین مردم از راه راستند
و چون انان در نزد شما ایند اظهار کنند ما ایمان اورده‌ایم و حال انکه با همان کفر و انکار که به اسلام درامدند باز از اسلام بیرون شدند و خدا به کفر و نفاقی که در درون دل پنهان می‌دارند داناتر است
بسیاری از انها را بنگری که در گناه و ستمکاری و خوردن حرام می‌شتابند بسیار بد کاری را پیشه خود نمودند
چرا علما و روحانیون انها را از گفتار زشت و خوردن مال حرام باز نمی‌دارند همانا کاری بسیار زشت را پیشه خود نمودند
یهود گفتند دست قدرت خدا بسته است به واسطه این گفتار دروغ دست انها بسته شده و به لعن خدا گرفتار گردیدند بلکه دو دست قدرت خدا گشاده است و هر گونه بخواهد بر خلق انفاق می‌کند و همانا قرانی که به تو نازل گشت بر کفر و طغیان بسیاری از اهل کتاب بیفزاید و ما به کیفر ان تا قیامت اتش کینه و دشمنی را در میان انها برافروختیم هر گاه برای جنگ با مسلمانان اتشی برافروختند خدا ان اتش را خاموش ساخت و انها در روی زمین به فسادکاری می‌کوشند و هرگز خدا مردم ستمکار مفسد را دوست نمی‌دارد
و چنانچه اهل کتاب ایمان ارند و تقوا پیشه کنند ما البته گناهانشان را محو و مستور می‌سازیم و انها را در بهشت پر نعمت داخل می‌گردانیم
و چنانچه انها به دستور تورات و انجیل خودشان و قرانی که از سوی پروردگارشان به سوی انها نازل شده قیام می‌کردند البته به هر گونه نعمت از بالا و پایین برخوردار می‌شدند لیکن برخی از انان مردمی میانه‌رو و معتدل و بسیاری از انها بسی زشتکار و بد عملند
ای پیغمبر انچه از خدا بر تو نازل شد به خلق برسان که اگر نرسانی تبلیغ رسالت و ادا وظیفه نکرده‌ای و خدا تو را از شر مردمان محفوظ خواهد داشت و دل قوی دار که خدا کافران را به هیچ راه موفقیتی راهنمایی نخواهد کرد
ای پیغمبر بگو ای اهل کتاب شما ارزشی ندارید تا انکه به دستور تورات و انجیل و قرانی که به شما از جانب خدا فرستاده شده قیام کنید و همانا قرانی که به تو از سوی پروردگارت نازل شد به جای انکه به ان ایمان ارند بر کفر و سرکشی بسیاری از انان خواهد افزود در این صورت تو ای پیغمبر بر حال کافران نباید تاسف خوری
البته هر کس از گرویدگان به اسلام و یهودان و ستاره‌پرستان و نصاری که به خدا و روز قیامت ایمان اورد و نیکوکار شود هرگز انان را ترسی و اندوهی در عالم اخرت نخواهد بود
ما از بنی اسرائیل پیمان گرفتیم و پیغمبرانی بر انها فرستادیم اما هر گاه رسولی امد که بر خلاف هوای نفس انها سخن گفت گروهی را تکذیب کرده و گروهی را می‌کشتند
و گمان کردند که بر انها فتنه و امتحانی نخواهد بود پس از دیدن و شنیدن امر خدا کور و کر شدند و پس از ان همه اعمال زشت باز خدا توبه انها را پذیرفت اما باز هم بسیاری دیگر کور و کر شدند و خدا به هر چه می‌کنند اگاه است
انان که قائل به خدایی مسیح پسر مریم شدند محققا کافر گشتند در حالی که خود مسیح گفت ای بنی اسرائیل خدایی را که افریننده من و شماست بپرستید که هر کس به خدا شرک ارد خدا بهشت را بر او حرام گرداند و جایگاهش اتش دوزخ باشد و ستمکاران را هیچ کس یاری نخواهد کرد
البته انان که گفتند خدا یکی از سه عنصر تشکیل دهنده خدا است کافر گردیدند و حال انکه جز خدای یگانه خدایی نیست و اگر از این گفتار تثلیث زبان نبندند البته ان کافران را عذابی دردناک خواهد رسید
ایا نبایستی به سوی خدا بازگشته و توبه کنند و از او طلب امرزش نمایند حال انکه خدا بخشنده و مهربان است
مسیح پسر مریم پیغمبری بیش نبود که پیش از او پیغمبرانی امده‌اند و مادرش هم زنی راستگو و با ایمان بود و هر دو به حکم بشریت غذا تناول می‌کردند بنگر چگونه ما ایات خود را روشن بیان می‌کنیم ان گاه بنگر که انان چگونه از حق برگردانیده می‌شوند
بگو ایا شما کسی را غیر از خدا می‌پرستید که مالک هیچ سود و زیانی نسبت به شما نخواهد بود و خداست که شنوا و داناست
بگو ای اهل کتاب در دین خود به ناحق غلو نکنید و از پی خواهش‌های ان گروه که خود پیش از این گمراه شدند و بسیاری را گمراه کردند و از راه راست دور افتادند نروید
کافران بنی اسرائیل به زبان داود و عیسی پسر مریم از ان رو لعنت کرده شدند که نافرمانی خدا نموده و از حکم حق سرکشی می‌کردند
انها هیچ گاه یکدیگر را از کار زشت خود نهی نمی‌کردند و انچه می‌کردند بسی قبیح و ناشایسته بود
بسیاری از انها را خواهی دید که با کافران دوستی می‌کنند ذخیره‌ای که برای خود پیش می‌فرستند و ان غضب خداست بسیار بد ذخیره‌ای است و انها در عذاب جاوید خواهند بود
و اگر به خدا و پیغمبر و کتابی که بر او نازل شده ایمان اورده بودند البته کافران را دوست خود نمی‌گرفتند ولیکن بسیاری از انها فاسق و بدکردارند
هر اینه دشمن‌ترین مردم نسبت به مسلمانان یهود و مشرکان را خواهی یافت و با محبت‌تر از همه کس به اهل ایمان انان را که گویند ما نصرانی هستیم این دوستی نصاری نسبت به مسلمین بدین سبب است که برخی از انها دانشمند و پارسا هستند و تکبر و گردنکشی بر حکم خدا نمی‌کنند
و چون ایاتی را که به رسول فرستاده شده استماع کنند می‌بینی اشک از دیده انها جاری می‌شود زیرا حقانیت ان را شناخته‌اند گویند بارالها ما ایمان اوردیم پس نام ما را در زمره گواهان صدق او بنویس
و گویند چرا ما ایمان به خدا و کتاب حق که ما را امده است نیاوریم در صورتی که امید ان داریم که خدا ما را داخل در زمره صالحان گرداند
پس خدا بر انچه گفتند پاداش نیکو به انها داد بهشت‌هایی که از زیر درختانش نهرها جاری است که در ان زندگانی جاوید خواهند داشت و این پاداش نیکوکاران است
و انان که کافر شدند و تکذیب ایات ما نمودند ایشان اهل جهنمند
ای اهل ایمان حرام نکنید طعامهای پاکیزه‌ای که خدا بر شما حلال نموده و از حدود و احکام خدا تجاوز نکنید که خدا تجاوزکنندگان را دوست نمی‌دارد
هر چیز حلال و پاکیزه که خدا روزی شما کرده از ان بخورید و بپرهیزید از مخالفت ان خدایی که به او گرویده‌اید
خدا به قسمهای لغو بیهوده شما را مواخذه نخواهد کرد ولیکن بر شکستن ان قسمی که از روی عقیده قلبی یاد کنید مواخذه خواهد نمود و کفاره ان قسم طعام دادن ده فقیر است از ان طعام متوسط که بر اهل خود غالبا تهیه می‌کنید یا جامه بر انها پوشانده و یا یک بنده ازاد کنید و هر کس توانایی ان ندارد سه روز روزه بدارد این است کفاره شکستن سوگندهایی که یاد می‌کنید و باید حرمت سوگندهای خود را نگاه دارید خدا بدین گونه روشن ایات خود را برای شما بیان می‌کند شاید که شکر او به جای ارید
ای اهل ایمان شراب و قمار و بت‌پرستی و تیرهای گروبندی همه اینها پلید و از عمل شیطان است از ان البته دوری کنید تا رستگار شوید
شیطان قصد ان دارد که به وسیله شراب و قمار میان شما عداوت و کینه بر انگیزد و شما را از ذکر خدا و نماز باز دارد پس شما ایا از ان دست برمی‌دارید
و خدا و رسول خدا را اطاعت کنید و بترسید که هر گاه روی از طاعت خدا بگردانید پس بدانید که بر رسول ما جز انکه به اشکار حکم خدا را ابلاغ کند تکلیفی نخواهد بود
بر انان که ایمان اوردند و نیکوکار شدند باکی نیست در انچه از ماکولات خوردند هر گاه تقوا پیشه گرفته و ایمان ارند و کارهای نیک کنند باز پرهیزکار شوند و ایمان اورند باز پرهیزکار و نیکوکار شوند و خدا نیکوکاران را دوست می‌دارد
ای اهل ایمان خدا شما را به چیزی از صید می‌ازماید که در دسترس شما و تیرهای شما ایند تا بداند که چه کسی از خدا در باطن می‌ترسد پس هر که از این به بعد از حدود الهی تجاوز کند او را عذابی سخت دردناک خواهد بود
ای مومنان در حال احرام صید را نکشید و هر کس ان را عمدا کشت مثل ان صید را از جنس چهارپایان که به مثلیت ان دو مومن عادل حکم کنند به عنوان هدی به کعبه رساند یا چند مسکین را طعام دهد یا معادل ان روزه بدارد تا بچشد عقوبت مخالفتش را و خدا از گذشته درگذشت ولی هر که دیگر بار به مخالفت باز گردد خدا از وی انتقام می‌کشد و خدا مقتدر و انتقام کشنده است
بر شما صید دریا و طعام ان حلال گردید تا شما و کاروانان از ان بهره‌مند شوید ولی صید بیابان تا زمانی که محرم هستید بر شما حرام است و بترسید از ان خدایی که به سوی او محشور می‌شوید
خدا کعبه را خانه حرام قرار داد برای نگهبانی مردم و نیز ماه حرام را قرار داد و نیز هدی و قلائد قربانی نشان‌دار و بی‌نشان را قرار داد تا بدانید که خدا به هر چه در اسمانها و زمین است اگاه است و خدا به همه چیز داناست
بدانید که خدا هم عقابش بسیار سخت و دشوار است و هم خدا بسیار بخشنده و مهربان است
بر پیغمبر جز تبلیغ احکام الهی وظیفه‌ای نیست و خدا هر چه را اشکار داشته و یا پنهان دارید همه را می‌داند
بگو ای پیغمبر هرگز مردم پاک و ناپاک یکسان نخواهند بود هر چند در جهان بسیاری پلیدان تو را به شگفت ارد پس ای خردمندان از خدا بترسید باشد که رستگار شوید
ای اهل ایمان هرگز از چیزهایی مپرسید که اگر فاش گردد شما را زشت و بد می‌اید و غمناک می‌کند و اگر پرسش ان را به هنگام نزول ایات قران واگذارید برای شما هر چه مصلحت است اشکار می‌گردد خدا از عقاب سوالات بی‌جای شما درگذشت و خدا بخشنده و بردبار است
قومی پیش از شما هم سوال از ان امور نمودند ان گاه که برایشان بیان شد به ان کافر شدند
خدا برای بحیره و سائبه و وصیله و حام نام شتران و گوسفندانی که مشرکان با شرایط خاصی ازاد می‌کردند حکمی مقرر نفرموده لیکن کافران بر خدا دروغ می‌بندند چه انکه بیشتر انان عقل را به کار نمی‌بندند
و چون به انها گفته شود بیایید از حکم کتابی که خدا فرستاده و از دستور رسول او پیروی کنید گویند ان دینی که پدران خود را بر ان یافتیم ما را کفایت است ایا باید از پدران خود هر چند مردمی جاهل بوده و به حق راه نیافته باشند باز پیروی کنند
ای اهل ایمان شما ایمان خود را محکم نگاه دارید که اگر همه عالم گمراه شوند و شما به راه هدایت باشید زیانی از انها به شما نرسد بازگشت همه شما به سوی خداست و همه شما را به انچه کردید اگاه می‌سازد
ای اهل ایمان چون یکی از شما را هنگام مرگ فرا رسید برای وصیت خود دو شاهد عادل را گواه گیرید که از خودتان باشند یا دو تن دیگر از غیر خودتان از غیر مسلمانان گواه گیرید اگر در سفر به شما مصیبت مرگ رسد و شاهد خودی نیابید ان دو شاهد را نگاه دارید اگر از انها بدگمانید تا بعد از نماز سوگند خورند که ما برای شهادت خود هرگز بهایی نمی‌خواهیم هر چند شهادت بر خویشانمان باشد و گواهی خود را که به امر خداست کتمان نخواهیم کرد که اگر کتمان شهادت کنیم البته از گنهکاران خواهیم بود
پس اگر بر احوال ان دو شاهد اطلاعی حاصل شد که مرتکب گناهی شده‌اند و در شهادت خیانت کرده‌اند دو شاهد دیگر که احق به ارث یا شهادت باشند به جای انها قیام کنند و به خدا سوگند یاد کنند که شهادت ما راست‌تر از شهادت ان دو شاهد پیشین است و ما از حق اصلا تجاوز نکردیم که در ان صورت از ستمکاران باشیم
این گونه که بیان شد نزدیکتر به ان است که شهادت را بر وجه خود ادا کنند یا از اینکه باز قسم را اوصیا بر ورثه رد کنند بیمناک باشند و از خدا بترسید و سخن حق را بشنوید و خدا مردم بدکار را هدایت نخواهد کرد
روزی که خدا همه پیغمبران را جمع گرداند و ان گاه گوید چگونه امت از دعوت شما اجابت کردند گویند ما نمی‌دانیم تویی که به باطن همه کاملا دانایی
ای پیغمبر مردم را متذکر گردان ان گاه که خدا گفت ای عیسی مریم به خاطر ار نعمتی را که به تو و مادرت عطا کردم ان گاه که تو را به تایید روح قدسی توانا ساختم که در گهواره و بزرگسالی با مردم سخن می‌گفتی و ان گاه که تو را تعلیم کتاب و حکمت کردم و به تو علم تورات و انجیل اموختم و هنگامی که از گل شکل مرغی به امر من ساخته و در ان می‌دمیدی تا به امر من مرغی می‌گردید و کور مادرزاد و پیس را به امر من شفا می‌دادی و ان گاه که مردگان را به امر من از قبر بیرون می‌اوردی و ان گاه که دست ستم بنی اسرائیل را از سر تو کوتاه کردم وقتی که تو با معجزات روشن بر هدایت انها امدی و کافران بنی اسرائیل گفتند که اینها جز سحری اشکار نیست
و یاد کن هنگامی که به حواریین وحی کردیم که به من و به رسول من ایمان اورید گفتند ایمان اوردیم خدایا گواه باش که ما تسلیم امر توایم
یاد ار هنگامی که حواریین گفتند ای عیسی مریم ایا خدای تو تواند که برای ما از اسمان مائده‌ای فرستد عیسی در جواب گفت اگر ایمان اورده‌اید از خدا بترسید و شک در قدرت خدا نکنید
گفتند می‌خواهیم هم از ان مائده اسمانی تناول کنیم و هم دلهای ما مطمئن شود و هم به راستی عهدهای تو پی بریم و بر ان به مشاهده از گواهان باشیم
عیسی مریم گفت بارالها ای پروردگار ما تو بر ما از اسمان مائده‌ای فرست تا این روز برای ما و کسانی که پس از ما ایند روز عید مبارکی گردد و ایت و حجتی از جانب تو برای ما باشد و ما را روزی ده که تو بهترین روزی دهندگانی
خدا گفت من ان مائده را برای شما می‌فرستم ولی هر که بعد از نزول مائده کافر شود وی را عذابی کنم که هیچ یک از جهانیان را چنان عذاب نکنم
و یاد کن ان گاه که در قیامت خدا گوید ای عیسی مریم ایا تو مردم را گفتی که من و مادرم را دو خدای دیگر سوای خدای عالم اختیار کنید عیسی گوید خدایا تو منزهی هرگز مرا نرسد که چنین سخنی به ناحق گویم چنانچه من این گفته بودمی تو می‌دانستی که تو از سرائر من اگاهی و من از سر تو اگاه نیستم همانا تویی که به همه اسرار غیب جهانیان کاملا اگاهی
من به انها هرگز چیزی نگفتم جز انچه تو مرا بدان امر کردی که خدای را پرستید که پروردگار من و شماست و من بر ان مردم گواه و ناظر اعمال بودم مادامی که در میان انها بودم و چون روح مرا گرفتی تو خود نگهبان و ناظر اعمال انان بودی و تو بر همه چیز عالم گواهی
اگر انان را عذاب کنی باز خدایا همه بندگان تو هستند و اگر از گناه انها درگذری باز توانا و درست کرداری
خدا گوید این روزی است که صادقان از راستی خود بهره‌مند می‌شوند برای انها بهشتهایی است که از زیر درختانش نهرها جاری است و در ان به نعمت ابدی متنعمند خدا از انها خشنود و انها از خدا خشنودند این است فیروزی و سعادت بزرگ
فرمانروایی اسمانها و زمین و هر چه در انهاست خدای راست و او بر هر چیز تواناست