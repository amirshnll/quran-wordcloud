قسم به نفس بادهای عالم که به امر حق بذرافشانی کنند و تخم نباتات را به هر جا نیکو بپرا کنند
قسم به ابرها که بار سنگین باران را به امر حق به دوش گیرند تا به هر جا مامورند فرو بارند
قسم به کشتی‌ها که اسان به روی اب روان شوند
قسم به فرشتگان که کار جهانیان را به اذن خدا قسمت کنند
قسم به اینان که انچه شما را وعده دادند همه صدق و حقیقت است
و البته جزای اعمال روزی واقع خواهد گردید
قسم به اسمان که در ان راههای بسیار است
که شما مردم نادان در اختلاف سخن باز ماندید و حقیقت قران و رسول حق را نیافته شعر و سحر و ساحرش خواندید
از این قران هر که را شایسته فهم ان نبود هم اخر روگردان کنند
کشته باد و نابود انان که دروغ بندند و قران را سحر و فسانه برخوانند
انان که در ضلالت و غفلت زیستند
باز می‌پرسند که پس این روز جزاکی خواهد بود
ان روز خواهد بود که انها را به اتش بسوزانند و معذب کنند
و خطاب قهر کنند که اینک بچشید کیفر خود را این همان عذابی است که خود به تعجیل می‌خواستید
ان روز متقیان همه در بهشت و بر لب چشمه‌های اب غنوده‌اند
همان نعمتها که خدایشان به انها عطا کند فراگیرند چرا که پیش از ان مردمی نیکوکار بودند
از شب اندکی را خواب می‌کردند
و سحرگاهان از درگاه خدا طلب امرزش و مغفرت می‌کردند
و در اموالشان بر فقیر سائل و محروم حقی منظور می‌داشتند
و بدانید که در روی زمین برای اهل یقین ادله‌ای از قدرت الهی پدیدار است
و هم در نفوس خود شما مردم ایا نمی‌نگرید
و روزی شما با همه وعده‌ها که به شما می‌دهند در اسمان است
پس به خدای اسمان و زمین قسم که این وعده و رزق مقدر به مانند تکلمی که با یکدیگر می‌کنید حق و حقیقت است
ایا حکایت مهمانان گرامی ابراهیم فرشتگان به تو رسیده است
هنگامی که بر او وارد شدند و سلام گفتند و او جواب سلام گفت و فرمود که شما مردمی ناشناس می‌باشید
ان‌گاه پنهانی نزد اهل بیت خود رفت و کباب گوساله فربهی نزد مهمانان باز اورد
غذا را نزد انها گذارد انها توجهی به غذا نکردند ابراهیم گفت شما غذا تناول نمی‌کنید
ان گاه از اینکه بی‌اجازه بر او وارد شده و غذا هم نخوردند سخت از انها بیم و اندیشه کرد ان فرشتگان گفتند هیچ مترس و او را به پسری دانا یعنی اسحاق بشارت دادند
در ان حال زن ابراهیم ساره با فریاد شادمانی روی به انها اورد و از شوق سیلی به صورت زد و گفت ای عجب من زنی پیر و نازا هستم چگونه پسری توانم زایید
فرشتگان گفتند خدای تو چنین فرموده که او به مصالح خلق اگاه و به حال بندگان داناست
ابراهیم گفت ای رسولان حق باز گویید که شما برای چه کار مامورید
گفتند ما بر قوم بدکاری فرستاده شده‌ایم یعنی قوم لوط
تا بر سر انها از گل سنگباران کنیم
که ان سنگها نزد پروردگار تو معین و نشاندار برای ستمکاران است
پس از اهل ایمان هر که بود از ان دیار خارج کردیم
و در همه ان دیار جز یک خانه لوط دیگر مسلم خداپرست نیافتیم
و در ان دیار که ویران کردیم برای انان که از عذاب دردناک قهر خدا می‌ترسند ایت عبرتی واگذاردیم
و نیز در رسالت موسی ایت عبرت است که با معجزه روشن به سوی فرعونیانش فرستادیم
و فرعون به غرور ملک و قدرت از طاعت حق سرکشید و گفت که موسی ساحر یا دیوانه است
ما هم او را با همه سپاهش به قهر گرفتیم و به دریا انداختیم که در خور هر نکوهش و ملامت بود
و نیز در قوم عاد که بر هلاکشان تندباد خزان فرستادیم عبرت خلق است
که ان باد هلاک به چیزی نمی‌گذشت جز انکه ان را مانند استخوان پوسیده می‌گردانید
و هم در قوم ثمود بر خلق عبرتی است که به انان گفته شد اینک گرم تعیش و تمتع حیوانی باشید تا هنگام معین که وعده انتقام حق فرا می‌رسد
انها هم از فرمان خدای خود سرکشیدند پس انها را صاعقه اتش درگرفت در حالی که هلاک خویش را به چشم مشاهده می‌کردند
در حالی که نه هیچ توانایی برخاستن و گریختن داشتند و نه هیچ یار و مددکاری یافتند
و پیش از این اقوام هم قوم نوح را هلاک کردیم که مردمی فاسق و نابکار بودند
و کاخ رفیع اسمان را ما به قدرت خود برافراشتیم و ماییم که مقتدریم
و زمین را بگستردیم و چه نیکو مهدی بگستردیم
و از هر چیزی دو نوع نر و ماده بیافریدیم تا مگر متذکر حکمت خدا شوید
باری به درگاه خدا گریزید که من از جانب او با بیانی روشن شما را می‌ترسانم
و هرگز با خدای یکتا خدایی دیگر نپرستید که من از جانب او با بیانی روشن شما را می‌ترسانم
همچنان که تو را ای رسول تکذیب کردند هیچ رسولی بر امم پیشین نیامد جز انکه او را تکذیب کرده و گفتند او ساحر یا دیوانه است
ایا بر این تکذیب مردم اعصار به یکدیگر سفارش کرده‌اند یا نه بلکه این مردم همه بالذات گروهی سرکش و نافرمانند
پس تو هم ای رسول ما از این مردم کافر روی بگردان که اتمام حجت کردی و دیگر هیچ در خور نکوهش و ملامت نیستی
و امت را تذکر و پند می‌ده که پند و تذکر اگر کافران را نفع ندهد مومنان را سودمند افتد
و من جن و انس را نیافریدم مگر برای اینکه مرا به یکتایی پرستش کنند
من از خلق انها رزق و طعام و هیچ گونه سودی بر خود نخواستم
همانا روزی بخشنده خلق تنها خداست که صاحب قوت و قدرت ابدی است
پس این ستمکاران را هم گناهی و کیفری مانند اصحاب و امثالشان از امم پیشین خواهد بود باری ان را به عجله از من نخواهند و به مهلتی که دادیم مغرور نشوند البته روز انتقامشان می‌رسد
پس ان گاه که زمان کیفر فرا رسید وای بر انان که کافر شدند از ان روز سختی که رسولان به انها وعده می‌دهند که در دنیا به قتل و اسارت و در عقبی به قهر و عقوبت محکومند