این اعلام بیزاری خدا و رسول اوست به مشرکانی که شما مسلمین با انان عهد بسته‌اید و انان عهد شکستند
پس به شما مشرکان تا چهار ماه دیگر مهلت داده می‌شود که در زمین مکه گردش و اسایش کنید و بدانید که شما بر قدرت خدا غالب نخواهید شد و همانا خدا کافران را خوار و ذلیل خواهد کرد
و در بزرگترین روز حج روز عرفه یا روز عید که همه در مکه جمعند یا در ان روز که مومنان و مشرکان همه به مکه حاضرند خدا و رسولش به مردم اعلام می‌دارند که خدا و رسول از مشرکین بیزارند پس اگر شما مشرکان توبه کردید برایتان بسی بهتر خواهد بود و اگر رو بگردانید بدانید که شما بر قدرت خدا غالب نیایید و مژده عذابی دردناک به ان کافران برسان
مگر ان گروه از مشرکان که با انها عهد بسته‌اید و هیچ عهد شما نشکستند و هیچ یک از دشمنان شما را یاری نکرده باشند پس با انها تا مدتی که مقرر داشته‌اید عهد نگاه دارید که خدا متقیان را دوست می‌دارد
پس چون ماههای حرام ذیقعده ذیحجه محرم و رجب که مدت امان است درگذشت ان‌گاه مشرکان را هر جا یابید به قتل برسانید و انها را دستگیر و محاصره کنید و هر سو در کمین انها باشید چنانچه توبه کرده و نماز به پا داشتند و زکات دادند پس از انها دست بدارید که خداوند بسیار امرزنده و مهربان است
و اگر یکی از مشرکان به تو پناه اورد که از دین اگاه شود بدو پناه ده تا کلام خدا بشنود و پس از شنیدن سخن خدا او را به مامن و منزلش برسان زیرا که این مشرکان مردمی نادانند
چگونه با مشرکانی که عهد خدا و رسول شکستند خدا و رسولش عهد انان نگه دارند لیکن با ان مشرکان که در مسجد الحرام عهد بسته‌اید تا زمانی که انها بر عهد خود پایدارند شما هم عهد انها را بپایید که خدا متقیان را دوست می‌دارد
چگونه با مشرکان عهدشکن وفای به عهد توان کرد در صورتی که انها اگر بر شما ظفر یابند مراعات هیچ علاقه خویشی و عهد و پیمان را نخواهند کرد به زبان‌بازی و سخنان فریبنده شما را خشنود می‌سازند در صورتی که در دل جز کینه شما ندارند و بیشتر انان فاسق و نابکارند
انان ایات کتاب خدا را به بهایی اندک فروختند تا انکه راه خدا را به روی خلق بستند همانا بسیار بد می‌کرده‌اند
انان در حق اهل ایمان هیچ مراعات حق خویشی یا عهد و پیمان را نمی‌کنند و هم انها بسیار متعدی و ستمکارند
پس اگر توبه کرده و نماز به پا داشتند و زکات مال دادند در این صورت برادر دینی شمایند و ما ایات خود را برای اهل دانش و معرفت مفصلا بیان می‌کنیم
و اگر انها سوگند خود را بعد از عهدی که بسته‌اند بشکنند و در دین شما تمسخر و طعن زنند در این صورت با ان پیشوایان کفر و ضلالت کارزار کنید که انها را عهد و سوگند استواری نیست باشد که بس کنند
ایا با قومی که عهد و پیمان خود را شکستند و اهتمام کردند که رسول خدا را از شهر و وطن خود بیرون کنند قتال و کار زار نمی‌کنید در صورتی که انها اول بار به دشمنی و قتال شما برخاستند ایا از انها ترس و اندیشه دارید و حال انکه سزاوارتر ان است که از خدا بترسید اگر اهل ایمانید
شما ای اهل ایمان با ان کافران به قتال و کارزار برخیزید تا خدا انان را به دست شما عذاب کند و خوار گرداند و شما را بر انها منصور و غالب نماید و دلهای پر درد و غم گروهی اهل ایمان را به فتح و ظفر بر کافران شفا بخشد
و تا خشم دلهای انان فرونشاند و خدا بر هر که می‌خواهد به لطف و رحمت باز می‌گردد و خداوند دانا و درستکار است
ایا چنین می‌پندارید که شما را بدون ازمایش به حال خود رها می‌کنند در صورتی که هنوز خدا معلوم نگردانیده که از شما چه کسانی اهل مجاهده‌اند و جز خدا و رسول و مومنان را هرگز دوست خود و همراز خویش نگزیده‌اند و خدا از همه کردار شما اگاه است
مشرکان را نرسد که مساجد خدا را تعمیر کنند در صورتی که بر کفر خود گواهند اینانند که اعمالشان نابود خواهد شد و در اتش دوزخ جاوید معذب خواهند بود
منحصرا تعمیر مساجد خدا به دست کسانی است که به خدا و روز قیامت ایمان اورده و نماز به پا دارند و زکات مال خود بدهند و از غیر خدا نترسند پس امید است که از هدایت‌یافتگان راه خدا باشند
ایا رتبه سقایت و اب دادن به حاجیان یعنی مقام عباس و تعمیر کردن مسجد الحرام یعنی مقام شیبه را با مقام ان کس که به خدا و به روز قیامت ایمان اورده و در راه خدا جهاد کرده چون علی علیه السلام یکسان شمرید هرگز انان نزد خدا یکسان نخواهند بود و خدا ظالمان را هدایت نخواهد کرد
انان که ایمان اوردند و از وطن هجرت گزیدند و در راه خدا به مال و جانشان جهاد کردند انها را نزد خدا مقام بلندتری است و انان بالخصوص رستگاران و سعادتمندان دو عالمند
پروردگارشان انان را به رحمت بی‌منتهای خود و به مقام رضا و خشنودی خویش و به بهشت‌هایی که در انجا انها را نعمت جاودانی است بشارت دهد
در ان بهشت ابدی همیشه متنعم خواهند بود که نزد خدا پاداشی بزرگ است
ای اهل ایمان شما پدران و برادران خود را نباید دوست بگیرید اگر که انها کفر را بر ایمان بگزینند و هر کس از شما انان را دوست گیرد چنین کسانی بی‌شک ستمکارند
ای رسول ما امت را بگو که اگر شما پدران و پسران و برادران و زنان و خویشاوندان خود و اموالی که جمع اورده‌اید و مال‌التجاره‌ای که از کسادی ان بیمناکید و منازلی را که به ان دل خوش داشته‌اید بیش از خدا و رسول و جهاد در راه او دوست می‌دارید منتظر باشید تا خدا امر خود را جاری سازد و اسلام را بر کفر غالب و فاتح گرداند و شما دنیاطلبان بدکار از فعل خود پشیمان و زیانکار شوید و خدا فساق و بدکاران را هدایت نخواهد کرد
همانا خدا شما مسلمین را در مواقعی بسیار یاری کرد و نیز در جنگ حنین که فریفته و مغرور بسیاری لشکر اسلام شدید و ان لشکر زیاد اصلا به کار شما نیامد و زمین بدان فراخی بر شما تنگ شد تا انکه همه رو به فرار نهادید
ان‌گاه خدا وقار و سکینه خود را یعنی شکوه و سطوت و جلال ربانی را بر رسول خود و بر مومنان نازل فرمود و لشکرهایی از فرشتگان که شما نمی‌دیدید به مدد شما فرستاد و کافران را پس از انکه غالب و قاهر بودند به عذاب و ذلت افکند و این است کیفر کافران
ان‌گاه خدا بعد از ان واقعه جنگ حنین از سر تقصیر هر که می‌خواهد از مومنانی که فرار کرده هر که توبه نمود و از کافران هر که ایمان اورد در می‌گذرد و خداوند بسیار امرزنده و مهربان است
ای کسانی که ایمان اورده‌اید محققا بدانید که مشرکان نجس و پلیدند و بعد از این سال که عهدشان به پایان می‌رسد نباید قدم به مسجد الحرام گذارند و اگر در اثر دور شدن تجارت و ثروت انها از شما از فقر می‌ترسید خدا اگر بخواهد شما را به فضل خود از خلق و از مشرکان بی‌نیاز خواهد کرد که خدا دانا و در کمال عنایت و حکمت است
ای اهل ایمان با هر که از اهل کتاب یهود و نصاری که ایمان به خدا و روز قیامت نیاورده و انچه را خدا و رسولش حرام کرده حرام نمی‌دانند و به دین حق و ایین اسلام نمی‌گروند قتال و کارزار کنید تا ان‌گاه که با دست خود با ذلت و تواضع جزیه دهند
و یهود گفتند عزیر پسر خداست و نصاری گفتند مسیح پسر خداست این سخنی است که تنها بر زبان می‌رانند و با گفتار و کیش کافران مشرک پیشین نزدیکی و مشابهت دارند خدا انها را هلاک و نابود کند انان را از حق به کجا می‌گردانند
علما و راهبان خود را از نادانی به مقام ربوبیت شناخته و خدا را نشناختند و نیز مسیح پسر مریم را که متولد از مادر معین و حادث و مخلوق خداست به الوهیت گرفتند در صورتی که مامور نبودند جز انکه خدای یکتایی را پرستش کنند که جز او خدایی نیست که منزه و برتر از ان است که با او شریک قرار می‌دهند
کافران می‌خواهند که نور خدا را با دهانشان به نفس تیره و گفتار جاهلانه خود خاموش کنند و خدا نگذارد تا انکه نور خود را در منتهای ظهور و حد اعلای کمال برساند هر چند کافران ناراضی و مخالف باشند
اوست خدایی که رسول خود را به هدایت و دین حق فرستاد تا ان را بر همه ادیان عالم تسلط و برتری دهد هر چند مشرکان ناراضی و مخالف باشند
ای اهل ایمان بسیاری از علما و راهبان یهود و نصاری اموال مردم را به باطل طعمه خود می‌کنند و خلق را از راه خدا منع می‌کنند و کسانی که طلا و نقره را گنجینه و ذخیره می‌کنند و در راه خدا انفاق نمی‌کنند انها را به عذابی دردناک بشارت ده
روزی که ان طلا و نقره ذخائرشان در اتش دوزخ گداخته شود و پیشانی و پشت و پهلوی انها را به ان داغ کنند و فرشتگان عذاب به انها گویند این است نتیجه انچه بر خود ذخیره کردید اکنون بچشید اتش حسرت و عذاب همان سیم و زری که اندوخته می‌کردید
همانا عدد ماههای سال نزد خدا در کتاب تکوین و تشریع خدا دوازده ماه است از ان روزی که خدا اسمان و زمین را بیافرید و از ان دوازده ماه چهار ماه ماههای حرام است نزد اکثر مفسرین ان چهار ماه ذیقعده و ذیحجه و محرم و رجب است این است دین استوار و محکم پس در ان ماهها ظلم و ستم به جنگ و خونریزی در حق خود و یکدیگر مکنید و متفقا همه با مشرکان قتال و کارزار کنید چنانکه مشرکان نیز همه متفقا با شما به جنگ و خصومت برمی‌خیزند و بدانید که خدا با اهل تقواست
نسی‌ یعنی ماهی را تغییر و تبدیل کردن به ماهی دیگر و حکم ماه حرامی را در هر سه سال سالی ده روز به ماهی متاخر انداختن که بدعت زمان جاهلیت بود افزایش در کفر است که کافران را بدان به جهل و گمراهی کشند سالی ماه حرام را حلال می‌شمرند و سالی دیگر حرام تا بدین وسیله با عده ماههایی که خدا حرام کرده سازگاری و برابری داشته باشند و حرام خدا را حلال گردانند اعمال زشت انها در نظرشان زیبا نمود و خدا هرگز کافران را هدایت نخواهد کرد
ای کسانی که ایمان اورده‌اید جهت چیست که چون به شما امر شود که برای جهاد در راه خدا بی‌درنگ خارج شوید چون بار گران به خاک زمین سخت دل بسته‌اید ایا راضی به زندگانی دنیا عوض اخرت شده‌اید در صورتی که متاع دنیا در پیش عالم اخرت اندکی بیش نیست
اگر بیرون نشوید خدا شما را به عذابی دردناک معذب خواهد کرد و قومی دیگر به جای شما برمی‌گمارد و شما به خدا زیانی نمی‌رسانید و خدا بر هر چیز تواناست
اگر شما او را یعنی رسول خدا را یاری نکنید البته خداوند او را یاری کرد هنگامی که کافران او را که یکی از دو تن بود از مکه بیرون کردند ان‌گاه که در غار بودند و خدا بر در غار کوه پرده عنکبوتان و اشیانه کبوتران گماشت تا دشمنان که به عزم کشتنش امده بودند او را نیافتند و ان‌گاه که او به رفیق و همسفر خود ابو بکر که پریشان و مضطرب بود می‌گفت مترس که خدا با ماست ان زمان خدا وقار و ارامش خاطر خود را بر او فرستاد و او را به سپاه و لشکرهای غیبی خود که شما انان را ندیدید مدد فرمود و ندای کافران را پست گردانید و ندای خداست که مقام بلند دارد و خدا را کمال قدرت و دانایی است
برای جنگ با کافران سبکبار و مجهز بیرون شوید و در راه خدا به مال و جان جهاد کنید این کار شما را بسی بهتر خواهد بود اگر مردمی با فکر و دانش باشید
 ای رسول اگر این مردم را برای منفعت انی و فوری و سفر کوتاه تفریحی دعوت کنی البته تو را پیروی خواهند کرد و لیکن این سفر به تبوک برای جنگ با روم بر انان دراز و دشوار امد و موکد به خدا سوگند می‌خورند که اگر توانایی داشتیم همانا با شما بیرون می‌امدیم اینان خود را به دست هلاکت می‌سپارند و خدا می‌داند که انها به حقیقت دروغ می‌گویند
 ای رسول خدا تو را ببخشاید چرا پیش از انکه دروغگویان از راستگویان بر تو معلوم شوند به انها اجازه دادی بهتر ان بود که رخصت در ترک جهاد ندهی تا ان را که به راستی ایمان اورده از ان که دروغ می‌گوید امتحان کنی
مسلمانانی که به حقیقت به خدا و روز قیامت ایمان دارند از تو رخصت ترک جهاد نخواهند تا به مال و جان خود در راه خدا جهاد کنند و خدا به احوال متقیان اگاه است
تنها انهایی که ایمان به خدا و روز قیامت نیاورده و دلهاشان در شک و ریب است از تو اجازه معافی از جهاد می‌خواهند و ان منافقان پیوسته در شک و تردید مانده و سرگردانند
و اگر انان قصد سفر جهاد داشتند درست مهیای ان می‌شدند لیکن خدا هم از برانگیختن انها کراهت داشت پس انها را باز داشت و حکم شد که ای منافقان نالایق شما هم با معذوران کور عاجز در خانه خود بنشینید
اگر این منافق مردم هم در میان شما مومنان بیرون می‌امدند جز خیانت و مکر در سپاه شما چیزی نمی‌افزودند و هر چه می‌توانستند در کار شما اخلال و خرابی می‌کردند برای شما از هر سو در جستجوی فتنه برمی‌امدند و هم در میان لشکر شما از انان جاسوسهایی وجود دارد و خدا به احوال ظالمان داناست
از این پیش در جنگ خندق و احد هم انان در صدد فتنه‌گری بودند و کارها را به تو برعکس می‌نمودند تا ان گاه که حق روی اورد و امر خدا اشکار گردید یعنی اسلام را فتح نصیب کرد در صورتی که انها کمال کراهت را داشتند
و برخی از ان مردم منافق با تو گویند که به ما در جهاد اجازه معافی ده و ما را در اتش فتنه و گناه نافرمانی میفکن اگاه باش که انها خود به فتنه و امتحان در افتادند و همانا دوزخ به ان کافران احاطه دارد
اگر تو را حادثه‌ای خوش نصیب شود سخت بر انها ناگوار اید و اگر تو را زحمتی و رنجی پیش اید خوشحال شده و گویند ما در کار خود پیش‌بینی کردیم که به جنگ نرفتیم و انها باز می‌گردند در حالی که شادند
بگو هرگز جز انچه خدا برای ما خواسته به ما نخواهد رسید اوست مولای ما و البته اهل ایمان در هر حال باید بر خدا توکل کنند
بگو که ایا شما منافقان جز یکی از دو نیکویی بهشت و یا فتح چیزی می‌توانید بر ما انتظار برید ولی ما درباره شما منتظریم که از جانب خدا به عذابی سخت گرفتار شوید یا به دست ما هلاک شوید بنابراین شما در انتظار باشید که ما هم مترصد و منتظر هستیم
بگو که شما هر چه خواهید انفاق کنید صرف مخارج جنگ و تبلیغات مزورانه کنید چه از روی میل و چه کراهت هرگز از شما پذیرفته نخواهد شد زیرا کار شما خودنمائی است و شما مردمی بوده که سخت به فسق خو گرفته‌اید
و هیچ مانعی از قبول نفقات انها نبود جز انکه انها به خدا و رسول او باطنا کافرند و نماز نگزارند جز به حال کسالت و انفاق نکنند جز انکه سخت کراهت دارند
مبادا تو از کثرت اموال و اولاد انها در شگفت ایی خدا می‌خواهد انها را به همان مال و فرزند در زندگانی دنیا به عذاب افکند و ساعت مرگ جان انها به دراید در حالتی که کافر باشند
و انها برای انکه نفاق خود را پنهان کنند دائم به خدا قسم یاد می‌کنند که ما هم به راستی از شما مومنانیم و حال انکه از شما و هم عقیده شما نیستند و لیکن این قوم از قدرت اسلام می‌ترسند
اگر پناهگاهی یا سنگری در مغار کوهها یا هر گریزگاهی دیگر بیابند که از تسلط مسلمانان ایمن باشند البته بدان جا با کمال تعجیل می‌گریزند
و بعضی از ان مردم منافق در تقسیم صدقات بر تو اعتراض و خرده‌گیری کنند اگر به انها از ان عطا شود رضایت داشته و اگر از ان چیزی به انها داده نشود سخت خشمگین شوند
و چقدر بهتر بود اگر انها به انچه خدا و رسول به انها عطا کردند راضی بودند و می‌گفتند که خدا ما را کفایت است او و هم رسولش از لطف عمیم به ما عطا خواهند کرد ما تنها به خدا مشتاقیم
مصرف صدقات منحصرا مختص است به این هشت طایفه فقیران و عاجزان و متصدیان اداره صدقات و کسانی که باید تالیف قلوب انها کرد یعنی برای متمایل کردن بیگانگان به دین اسلام و ازادی بندگان و قرض‌داران و در راه خدا یعنی در راه تبلیغ و رواج دین خدا و به راه درماندگان این مصارف هشتگانه فرض و حکم خداست که خدا دانا و بر تمام مصالح خلق اگاه است
و بعضی از منافقان هستند که دائم پیغمبر را می‌ازارند و چون عذر دروغ انها به حلم خود می‌پذیرد می‌گویند او شخص ساده و زودباوری است بگو زودباوری او لطفی به نفع شماست که به خدا ایمان اورده و به مومنان هم اطمینان دارد و برای مومنان حقیقی شما وجودش رحمت است و برای انها که رسول را ازار دهند عذابی دردناک مهیاست
منافقان برای اغفال و خشنود کردن شما مومنان به نام خدا سوگند می‌خورند در صورتی که اگر ایمان داشتند سزاوارتر این بود که خدا و رسول را از خود خشنود کنند
ایا ندانسته‌اند که هر کس با خدا و رسولش به عداوت برخیزد اتش دوزخ کیفر دائمی اوست و این به حقیقت ذلت و خواری بزرگ است
منافقان از ان روزی می‌ترسند که خدا سوره‌ای بفرستد که انها را از انچه در درون انهاست اگاه کند بگو اکنون تمسخر کنید خدا انچه را که از ان می‌ترسید اشکار خواهد ساخت
و اگر از انها بپرسی که چرا سخریه و استهزا می‌کنید پاسخ دهند که ما به مزاح و مطایبه سخن می‌راندیم بگو ایا با خدا و ایات و رسول او تمسخر می‌کردید
عذر نیاورید که شما بعد از ایمان کافر شدید اگر از برخی نادانان و ساده لوحان شما درگذریم گروهی فتنه‌گر را نیز عذاب خواهیم کرد که مردمی بسیار زشتکار بوده‌اند
مردان و زنان منافق متفق با همدیگر و طرفدار یکدیگرند مردم را به کار بد وا می‌دارند و از کار نیکو منع می‌کنند و دست خود را از انفاق در راه خدا می‌بندند و چون خدا را فراموش کردند خدا نیز انها را فراموش کرد یعنی به خود واگذاشت تا از هر سعادت محروم شوند در حقیقت منافقان بدترین زشتکاران عالمند
خدا مرد و زن از منافقان و کافران را وعده اتش دوزخ و خلود در ان داده همان دوزخ برای کیفر انها کافی است و خدا انها را لعن کرده و عذابی ابدی دارند
شما هم دنیا پرستید به مانند انهایی که پیش از شما بودند در صورتی که پیشینیان از شما قوی‌تر بودند و مال و اولادشان بیشتر بود پس به سهم خود از متاع فانی دنیا دو روزی متمتع بودند اکنون هم که نوبت به شما رسید به تمتع دنیا به سهم خود مانند انها سرگرم شدید و هم در شهوات دنیا به مانند انها فرو رفتید انان مردمی هستند که اعمالشان در دنیا و اخرت نابود و باطل گشت و هم انان به حقیقت زیانکاران عالمند
ایا اخبار پیشینیانشان مانند قوم نوح و عاد و ثمود و قوم ابراهیم و اهل مدین و موتفکات یعنی شهرهای ویران شده قوم لوط به انها نرسید که رسولان الهی ایات و معجزات اشکار بر انها اوردند ولی انها نپذیرفتند و هلاک شدند اری خدا هیچ ستمی بر انها نکرد بلکه انها خود در حق خویش ستم می‌کردند
و مردان و زنان مومن همه یاور و دوستدار یکدیگرند خلق را به کار نیکو وادار و از کار زشت منع می‌کنند و نماز به پا می‌دارند و زکات می‌دهند و حکم خدا و رسول او را اطاعت می‌کنند انان را البته خدا مشمول رحمت خود خواهد گردانید که خدا صاحب اقتدار و درست کردار است
خدا اهل ایمان را از مرد و زن وعده فرموده که در بهشت خلد ابدی که زیر درختانش نهرها جاری است دراورد و در عمارات نیکو و پاکیزه بهشت عدن منزل دهد و برتر و بزرگتر از هر نعمت مقام رضا و خشنودی خداست و ان به حقیقت فیروزی بزرگ است
ای پیغمبر با کافران و منافقان جهاد و مبارزه کن و بر انها بسیار سخت‌گیر و مسکن و ماوای انها دوزخ است که بسیار بد بازگشتگاه و منزلگاهی است
منافقان قسم به خدا یاد می‌کنند که حرف کفر بر زبان نیاورده‌اند و چنین نیست البته سخن کفر گفته و پس از اظهار اسلام کافر شدند و همت بر انچه موفق بر ان نشدند گماشتند یعنی همت بر قتل رسول و اخراج او و هر گونه فساد در دین او گماشتند ولی موفق نشدند انها به جای انکه از ان بی‌نیازی که به فضل خدا و رسول نصیب انها شد شکر گویند در مقام انتقام و دشمنی برامدند اکنون هم اگر باز توبه کنند برای انها بهتر است و اگر روی بگردانند انها را خدا در دنیا و اخرت به عذابی دردناک معذب خواهد فرمود و دیگر در همه روی زمین یک نفر دوستدار و یاوری برای انها نخواهد بود
و بعضی از انها این گونه با خدا عهد بستند که اگر نعمت و رحمتی نصیب ما کند البته صدقه یعنی زکات پردازیم و از نیکان می‌شویم
و با این عهد باز چون خدا از فضل و نعمت خود نصیب انها کرد بر ان بخل ورزیدند و از ان عهد روی گردانیده و از حق اعراض کردند
در نتیجه این تکذیب و نقض عهد خدا هم دل انها را ظلمتکده نفاق گردانید تا روزی که به کیفر بخل و اعمال زشت خود برسند زیرا با خدا خلف وعده کرده و دروغ می‌گفتند
ایا ندانستند که خدا از باطن انها و سخنان سری ایشان اگاه است و خدا دانای غیب و عالم به اسرار پنهانی است
ان کسانی که عیب‌جویی می‌کنند بر ان مومنانی که به صدقات مستحب فقیران را دستگیری می‌کنند و همچنین مسخره می‌کنند مومنانی را که از اندک چیزی که مقدور انهاست هم در راه خدا مضایقه نمی‌کنند خدا هم انها را البته مسخره و مجازات می‌کند و به انها عذابی دردناک خواهد رسید
ای پیغمبر تو بر ان مردم منافق خواهی طلب مغفرت بکن یا نکن اگر هفتاد مرتبه هم بر انها از خدا امرزش طلبی خدا هرگز انان را نخواهد بخشید زیرا انها از راه فسق و سرکشی به خدا و رسول او کافر شدند و خدا فاسقان را هرگز هدایت نخواهد کرد
انهایی که از جهاد در رکاب رسول خدا باز نهاده شدند از این بازماندنشان خوشحالند و مجاهده به مال و جانشان در راه خدا را خوش نداشتند و مومنان را هم از جهاد منع کرده و به انها گفتند شما در این هوای سوزان از وطن خود بیرون نروید انان را بگو اتش دوزخ بسیار سوزان‌تر است اگر می‌فهمیدند
اکنون انها باید خنده کم و گریه بسیار کنند به کیفر اعمالی که می‌کردند
پس اگر خدا تو را به سوی گروهی از ان بازماندگان به مدینه برگرداند و انها به ملاقات تو امده و اجازه جهاد خواهند به انها بگو ابدا شما با من به جنگ نخواهید امد و با هیچ کس از دشمنان من جهاد نخواهید کرد شما هستید که اول بار برای تخلفتان از سفر جهاد اظهار مسرت می‌کردید اکنون هم با بازماندگان به جای خود بنشینید
و هیچ گاه به نماز میت ان منافقان حاضر مشو و بر جنازه و قبر انها به دعا مایست که انها به خدا و رسولش کافر شدند و در حال فسق و بدکاری مردند
و بسیاری اموال و اولاد ان منافقان تو را به شگفت نیارد که خدا خواهد انها را به ان مال و اولاد در دنیا معذب گرداند و جانشان به حال کفر به دراید
و هرگاه سوره‌ای نازل شود که امر به ایمان به خدا و جهاد با رسول در راه دین خدا کند ثروتمندان ان منافقان از حضور تو تقاضای معافی از جهاد کرده و گویند ما را از معاف‌شدگان محسوب دار
بدان راضی بودند که با زنان و کودکان و عجزه در خانه بنشینند و به جهاد حاضر نشوند و دلهای انها نقش کفر و ظلمت گرفته و دیگر هیچ درک حقایق نکنند
اما رسول و مومنان اصحابش به مال و جانشان در راه خدا جهاد کردند و انهایند که همه خیرات و نیکوییها ی دو عالم مخصوص انهاست و هم انان سعادتمندان عالمند
خدا بر انها باغهایی که به زیر درختانش نهرها جاری است مهیا فرموده که در ان تا ابد متنعم باشند و این به حقیقت سعادت و فیروزی بزرگ است
و گروهی از اعراب بادیه نزد تو امده و عذر می‌اورند که اجازه معافی از جهاد یابند و نیز گروهی که تکذیب خدا و رسول را کرده بدون هیچ عذری از جهاد بازنشستند به زودی کافران از این دو طایفه را عذابی دردناک خواهد رسید
بر ناتوانان و بیماران و فقیران که خرج سفر و نفقه عیال خود را ندارند گناهی بر ترک جهاد نیست هرگاه که با خدا و رسول او خیرخواهی و اخلاص ورزند که این کار نیکوست و بر نیکوکاران عالم از هیچ راه حرج و زحمتی نیست و خدا بسیار امرزنده و مهربان است
و همچنین بر ان مومنانی که چون مهیای جهاد شده و نزد تو ایند که زاد و لوازم سفر انها را مهیا سازی و تو پاسخ دهی که من مالی که به شما مساعدت کنم ندارم برمی‌گردند در حالی که از شدت حزن اشک از چشمانشان جاری است که چرا نمی‌توانند مخارج سفر خود فراهم سازند بر انها هم حرج و گناهی بر ترک جهاد نیست
منحصرا گناه و عقوبت انها راست که با وجود تمکن و دارایی از تو رخصت معافیت از جنگ می‌طلبند و خوش دارند که با بازماندگان یعنی زنان و کودکان در خانه بنشینند و به جهاد حاضر نشوند و خدا بر دل انها نقش کفر و ظلمت زده به طوری که هیچ درک نکنند
وقتی که شما از جنگ سالم و فاتح به سوی انها بر می‌گردید انها به عذرهای بی‌جا می‌پردازند به انها پاسخ ده که ما هرگز به این عذر تراشی‌ها تصدیق شما نکنیم بی‌شک خدا حقیقت حال شما را بر ما روشن گردانید و به زودی خدا و رسولش کردار شما را دیده ان گاه به سوی خدایی که دانای غیبت و شهود است بازتان گردانند پس شما را به کردارتان واقف کند
چون شما به سوی انها بازگردید قسم‌های موکد به خدا برای شما یاد کنند که از انها چشم‌پوشی کنید از انها اعراض کنید که مردمی پلیدند و به کیفر کردار خود به اتش دوزخ ماوی خواهند یافت
ان مردم منافق برای اینکه شما از انها راضی شوید قسمها یاد می‌کنند پس اگر شما مومنان هم از انها راضی شوید خدا هرگز از ان گروه فاسق راضی نخواهد شد
اعراب بادیه‌نشین در کفر و نفاق از دیگران سخت‌تر و به جهل و نادانی احکام خدا که بر رسولش فرستاده سزاوارترند و خدا دانا و حکیم است
و برخی از اعراب بادیه‌نشین مخارجی را که در راه جهاد دین می‌کنند بر خود ضرر و زیانی می‌پندارند و برای شما مسلمین مترصد حوادث و عواقب ناگوارند و حال انکه عواقب و حوادث بد بر خود انها خواهد بود و خدا شنوا و داناست
و برخی دیگر از همان اعراب بادیه‌نشین ایمان واقعی به خدا و قیامت اورده و انچه را در راه خدا انفاق می‌کنند موجب تقرب نزد خدا و دعای خیر رسول دانند اری اگاه شوید که انفاق انها موجب قربشان به خداست و البته خدا انان را در سرای رحمت خود داخل می‌گرداند که خدا بسیار امرزنده و مهربان است
و انان که سبقت به ایمان گرفتند از مهاجر و انصار و در دین ثابت ماندند و انان که به نیکی پیروی انان کردند خدا از انها خشنود است و انها از خدا خشنودند و خدا برای همه انها بهشت‌هایی که از زیر درختان انها نهرها جاری است مهیا ساخته که در ان بهشت تا ابد متنعم باشند این به حقیقت سعادت بزرگ است
و بعضی از اعراب بادیه‌نشین اطراف شما اطراف مدینه منافقند و بعضی اهل شهر مدینه هم منافق و بر نفاق ماهر و ثابتند که تو از انها اگاه نیستی ما از انها اگاهیم انان را دو بار عذاب خواهیم کرد در دنیا قبل از مرگ و در برزخ بعد از مرگ و عاقبت هم به عذاب سخت ابدی دوزخ بازگردانیده می‌شوند
و بعضی دیگر از انها به گناهان خود اعتراف کردند که عمل صالح و فعل قبیح هر دو به جای اوردند امید باشد که خداوند توبه انان بپذیرد که البته خدا بسیار امرزنده و مهربان است
تو از اموال مومنان صدقات را دریافت دار که بدان صدقات نفوس انها را پاک و پاکیزه می‌سازی و رشد و برکت می‌دهی و انها را به دعای خیر یاد کن که دعای تو در حق انان موجب تسلی خاطر انها شود و خدا شنوا و داناست
ایا مومنان هنوز ندانسته‌اند که محققا خداست که توبه بندگان را می‌پذیرد و صدقه انها را قبول می‌فرماید و خداست که بسیار توبه پذیر و بر خلق مهربان است
و بگو که هر عمل کنید خدا ان عمل را می‌بیند و هم رسول و مومنان بر ان اگاه می‌شوند ان گاه به سوی خدایی که دانای عوالم غیب و شهود است بازگردانیده شوید و او شما را به کردارتان واقف سازد
و برخی دیگر از گناهکاران انهایی هستند که کارشان بر مشیت خدا موقوف است یا انان را عذاب کنید و یا از گناهشان درگذرد و خدا دانا و حکیم است
و گروهی دیگر از منافقانند انان که مسجدی برای زیان به اسلام برپا کردند و مقصودشان کفر و عناد و تفرقه کلمه بین مسلمین و ساختن کمینگاهی برای دشمنان دیرینه خدا و رسول بود و با این همه قسم‌های موکد یاد می‌کنند که ما جز قصد خیر غرضی نداریم و خدا گواهی می‌دهد که محققا دروغ می‌گویند
تو ای رسول ما هرگز در مسجد انها به نماز مایست که همان مسجد قبا که بنیانش از اول بر پایه تقوای محکم بنا گردیده سزاوارتر است به اینکه در ان اقامه نماز کنی که در ان مسجد مردان پاکی که مشتاق تهذیب نفوس خودند درایند و خدا مردان پاک مهذب را دوست می‌دارد
ایا کسی که مسجدی به نیت تقوا تاسیس کرده و رضای حق را طالب است مانند کسی است که بنایی سازد بر پایه سستی در کنار مسیل لبه پرتگاه دوزخ که زود به ویرانی کشد و عاقبت او را به اتش دوزخ درافکند و خدا هرگز ستمکاران را هدایت نخواهد فرمود
بنیانی که انها بنا کردند دلهای ایشان را همیشه به حیرت و شک و ریب افکند تا انکه از ان دل برکنند و خدا دانا و حکیم است
همانا خدا جان و مال اهل ایمان را به بهای بهشت خریداری کرده انها در راه خدا جهاد می‌کنند پس دشمنان دین را به قتل می‌رسانند و یا خود کشته می‌شوند این وعده قطعی است بر خدا و عهدی است که در تورات و انجیل و قران یاد فرموده و از خدا با وفاتر به عهد کیست پس از این معامله‌ای که کردید بسی شاد باشید که این به حقیقت سعادت و فیروزی بزرگ است
اینان همان از گناه پشیمانان خداپرستان حمد و شکر نعمت‌گزاران روزه‌داران نماز با خضوع گزاران امر به معروف و نهی از منکر کنندگان و نگهبانان حدود الهی‌اند و مومنان را بشارت ده
پیغمبر و گرویدگان به او نباید برای مشرکان هر چند خویشان انها باشند از خدا امرزش طلبند بعد از انکه انها را اهل دوزخ شناختند
و ابراهیم چون در ایه قبل فرمود که مومن نباید بر خویشانش هم اگر مشرک و کافرند ترحم و شفقت کند ممکن است کسی از جهل اعتراض کند که پس ابراهیم خلیل چرا بر عمویش ازر طلب امرزش از خدا کرد با انکه مشرک و کافر بود و در این ایه جواب این اشکال داده شده که دعا و استغفار ابراهیم برای عموی کافرش طبق عهدی بود که با او کرد که اگر ایمان اورد در حقش از خدا طلب رحمت و مغفرت کند و چون بر کفر و شرک باقی ماند ابراهیم هم بر او طلب رحمت و امرزش نکرد هم که برای پدرش یعنی عمویش از خدا امرزش خواست این نبود مگر به موجب عهدی که با او کرده بود که ایمان اورد و چون بر او محقق شد که وی دشمن خداست از او بیزاری جست که ابراهیم شخصی بسیار خداترس و بردبار بود
و خدا بعد از انکه قومی را هدایت کرد دیگر گمراه نکند تا بر انها انچه را باید از ان بپرهیزند معین و روشن بیان کند که خدا محققا به همه چیز داناست
محققا و منحصرا ملک و پادشاهی اسمانها و زمین از ان خداست که خلق را زنده کند و بمیراند و شما را جز خدا سرپرست و یاوری نیست
همانا خدا بر پیغمبر و اصحابش از مهاجر و انصار که در ساعت سختیکه نزدیک بود دلهای فرقه‌ای از انها از رنج و تعب در سختیهای جنگ تبوک و غیره بلغزدپیروی از رسولش کردند باز لطف فرمود و از لغزشهاشان درگذشت که او درباره رسول و مومنان به یقین مشفق و مهربان است
و بر ان سه تن ان سه نفر مرار بن ربیع و هلال بن امیه و کعب بن مالک بودند که از زحمت جنگ و سختی حال و رنج و تعب و گرما از رفتن به جنگ در تبوک خودداری کردند و بعد در حضور پیغمبر امدند و عذرخواهی کردند و توبه انها پذیرفته شد که از جنگ تبوک باز نهاده شدند و مردم به دستور پیامبر صلی الله علیه و اله و سلم از انان بریدند تا انکه زمین با همه پهناوری بر انها تنگ شد و بلکه از خود دلتنگ شدند و دانستند که از غضب خدا جز به لطف او ملجا و پناهی نیست پس خدا بر انها باز لطف فرمود تا توبه کنند که خداوند بسیار توبه‌پذیر و مشفق و مهربان است
ای اهل ایمان خداترس باشید و با مردان راستگوی با ایمان بپیوندید
اهل مدینه و بادیه‌نشینان اطرافشان نباید هرگز از همراهی پیغمبر تخلف کنند و نه هرگز جان خود را از جان او عزیزتر شمارند زیرا هیچ رنج تشنگی و خستگی و گرسنگی در راه خدا نکشند و هیچ قدمی در جایی که کفار را خشمگین کند ننهند و هیچ دستبردی به دشمنان نرسانند جز انکه در مقابل هر یک از این رنج و الام عمل صالحی در نامه اعمالشان نوشته شود که خدا هرگز اجر نیکوکاران را ضایع نخواهد گذاشت
و هیچ مالی کم یا زیاد در راه خدا انفاق نکنند و هیچ وادیی نپیمایند جز انکه در نامه عمل انها نوشته شود تا خداوند بسیار بهتر از انچه کردند اجر به انها عطا فرماید
و هنگامی که رسول فرمان خروج برای جنگ دهد نباید مومنان همگی بیرون روند و رسول را تنها گذارند پس چرا از هر طایفه‌ای جمعی برای جنگ و گروهی نزد رسول برای اموختن علم دین مهیا نباشند تا قوم خود را چون به نزدشان بازگشتند بیم رسانند باشد که از نافرمانی خدا حذر کنند
ای اهل ایمان با کافران از انان که با شما نزدیکترند شروع به جهاد کنید و باید کفار در شما درشتی و نیرومندی و قوت و پایداری حس کنند و بدانید که خدا همیشه با پرهیزکاران است
و هرگاه سوره‌ای نازل شود برخی از همین منافقان هستند که به دیگران می‌گویند این سوره بر ایمان کدام یک از شما افزود انان که به حقیقت اهل ایمانند همه را بر ایمان بیفزود و شادمان و مسرور شدند
و اما انان که دلهاشان به مرض شک و نفاق مبتلاست هم بر خبث ذاتی انها خباثتی افزود تا به حال کفر جان دادند
ایا منافقان نمی‌بینند که انها در هر سالی یک بار یا دو بار البته امتحان می‌شوند باز هم پشیمان نشده و خدا را یاد نمی‌کنند
و هرگاه سوره‌ای نازل شود بعضی از انها به بعضی دیگر نگاه و اشاره کرده گویند ایا شما را کسی از مومنان در محضر پیغمبر دیده و شناخته یا نه ان گاه همه بر می‌گردند خدا دلهاشان را برگرداند که مردمی بسیار بی‌شعور و نادانند
همانا رسولی از جنس شما برای هدایت شما امد که فقر و پریشانی و جهل و فلاکت شما بر او سخت می‌اید و بر اسایش و نجات شما بسیار حریص و به مومنان رئوف و مهربان است
پس ای رسول هرگاه مردم روگردانیدند بگو خدا مرا کفایت است که جز او خدایی نیست من بر او توکل کرده‌ام و او رب عرش بزرگ است