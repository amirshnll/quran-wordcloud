الم از اسرار یا متشابهات یا اشاره به اسما الهی یا نام این سوره قران است
تنزیل این کتاب بزرگ قران بی هیچ شک از جانب پروردگار عالمیان است
بلکه کافران می‌گویند قران را او از پیش خود بی‌مدد وحی خدا فرابافته چنین نیست بلکه ان به حق و راستی از جانب خدا فرستاده شده تا تو قومی را که رسولی پیش از تو به سوی انان نیامده از معصیت خدا بترسانی باشد که راه هدایت پیش گیرند
خدا ان کسی است که اسمانها و زمین و هر چه در بین انهاست همه را در مقدار شش روز بیافرید ان گاه بر عرش فرمانروایی قرار گرفت شما را غیر او هیچ در عالم یار و یاور و شفیع و مددکاری نیست ایا تذکر نمی‌یابید
اوست که امر عالم را به نظام احسن و اکمل از اسمان تا زمین تدبیر می‌کند سپس در روزی که مقدارش به حساب شما بندگان هزار سال است باز حقایق و ارواح به سوی او بالا می‌رود
این است همان خدایی که بر غیب و شهود عالم دانا و بر جهانیان مقتدر و مهربان است
ان خدایی که هر چیز را به نیکوترین وجه خلقت کرد و ادمی را نخست از خاک پست بدین حسن و کمال بیافرید
ان‌گاه خلقت نژاد نوع او را از چکیده‌ای از اب بی‌قدر و نطفه بی‌حس مقرر گردانید
سپس ان نطفه بی‌جان را نیکو بیاراست و از روح قدسی الهی خود در ان بدمید و شما را دارای گوش و چشمها و قلبها با حس و هوش گردانید باز بسیار اندک شکر و سپاسگزاری نعمتهای حق می‌کنید
کافران از روی تعجب و انکار گویند که ایا پس از انکه ما در زمین خاک و در خاک نابود و گم شدیم باز از نو زنده خواهیم شد بلی البته زنده خواهید شد بلکه انها به شهود و لقا خدایشان کافرند
بگو فرشته مرگ که مامور قبض روح شماست جان شما را خواهد گرفت و پس از مرگ به سوی خدای خود بازگردانیده می‌شوید
و اگر تو حال بدکاران را در قیامت ببینی که چگونه در حضور خدای خود سر به زیر و ذلیلند و با اه و ناله حسرت گویند پروردگارا اینک عذاب تو را به چشم دیدیم و سخن رسولانت را به گوش گرفتیم پس ما را به دنیا باز گردان تا صالح و نیکوکار شویم که اکنون وعده تو را به چشم یقین مشاهده کردیم
و اگر ما به مشیت ازلی می‌خواستیم هر نفسی را به کمال هدایتش به جبر و الزام می‌رسانیدیم و لیکن وعده حق و حتمی من است که دوزخ را البته از همه کافران جن و انس پر سازم
پس خطاب رسد امروز شما ای کافران عذاب را به کیفر غفلت از ملاقات این روزتان بچشید که ما هم شما را فراموش کردیم یعنی از نظر لطف انداختیم و اینک عذاب ابدی را به پاداش اعمال زشتی که می‌کردید بچشید
تنها کسانی به ایات ما ایمان می‌اورند که چون متذکر ایات ما شوند به سجده رخ بر خاک نهند و تسبیح و تنزیه و ستایش پروردگار کنند و ابدا به کبر و نخوت سر از فرمان حق نکشند
شبها پهلو از بستر خواب تهی کنند و با بیم و امید و ناله اشتیاق در نماز شب خدای خود را بخوانند و انچه روزی انها کرده‌ایم به مسکینان انفاق کنند
پس هیچ کس نمی‌داند که به پاداش نیکوکاریشان چه نعمت و لذتهای بی‌نهایت که روشنی‌بخش دل و دیده است در عالم غیب برایشان ذخیره شده است
ایا ان کس که ایمان اورده حالش در قیامت مانند کسی است که کافر بوده هرگز یکسان نخواهند بود
اما انان که در دنیا با ایمان و نیکو کار بودند به پاداش اعمال صالح منزلگاه پر نعمت در بهشت ابد یابند
و اما انان که سر از طاعت حق کشیده و فاسق شدند منزلگاهشان در اتش دوزخ است و هر چه کوشند و خواهند که از ان اتش بیرون ایند باز فرشتگان عذاب بدان دوزخ برگردانندشان و گویند عذاب اتشی را که در دنیا تکذیب می‌کردید اینک بچشید
و البته ما کافران را عذاب نزدیک‌تر و کمتر به بلاهای دنیا یا در برزخ بچشانیم غیر ان عذاب بزرگتر و شدیدتر قیامت یا قیام حجت عصر علیه السلام تا مگر متنبه و پشیمان از کفر و عصیان شوند و به سوی خدا باز گردند
و کدامین کس در عالم از ان کس که به ایات خدا پند و تذکرش دادند و باز اعراض کرد ستمکارتر است البته ما از بدکاران انتقام خواهیم کشید
و همانا ما به موسی کتاب تورات را عطا کردیم پس تو در ملاقات او یعنی ملاقات موسی با خدا در قیامت یا شب معراج با تو هیچ شک مدار و ما او را سبب هدایت بنی اسرائیل قرار دادیم
و برخی از ان بنی اسرائیل را امام و پیشوایانی که خلق را به امر ما نه به امر خلق هدایت کنند قرار دادیم برای انکه در راه حق صبر کردند و در ایات ما مقام یقین یافتند
البته خدای تو به روز قیامت در انچه این مردم از ایات و احکام الهی اختلاف کلمه می‌انگیختند حکم خواهد کرد
ایا ان طوایف و قبایلی را که ما پیش از این مردم کنونی هلاک کردیم و اینان اینک در دیارشان به جای انها رفت و امد می‌کنند هلاک انها موجب هدایت و عبرت اینان نگردید البته در این هلاک پیشینیان ایاتی از پند و عبرت خلق است ایا باز هم سخن نمی‌شنوند
ایا ندیدند که ما اب باران را به سوی زمین خشک بی‌اب و گیاه می‌بریم ان گاه حاصلی که خود و چهارپایانشان از ان بخورند می‌رویانیم ایا باز هم چشم بصیرت نمی‌گشایند تا لطف رحمت واسع خدا را به خلق بنگرند
و کافران می‌گویند این فتح و گشایش یعنی روز قیامت یا فتح مکه به دست مسلمین که وعد و وعید می‌دهید کی خواهد بود اگر راست می‌گویید
بگو که امروز باید ایمان ارید که روز فتح ایمان انان که کافر بودند سود نبخشد و انها را مهلت ندهند
پس از ان کافران اعراض و دوری کن و منتظر فتح و فیروزی خدا باش که انها هم منتظر قوت خویش و ضعف و شکست تو هستند