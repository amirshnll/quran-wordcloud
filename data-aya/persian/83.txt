وای به حال کم فروشان
انان که چون به کیل یا وزن چیزی از مردم بستانند تمام بستانند
و چون چیزی بدهند در کیل و وزن به مردم کم دهند
ایا انها نمی‌دانند که پس از مرگ برای مجازات بر انگیخته می‌شوند
در روزی که ان بسیار روز بزرگی است
روزی که مردم تمام در حضور پروردگار عالم برای حساب می‌ایستند
چنین نیست که منکران پندارند البته روز قیامت بد کاران با نامه عمل سیاهشان در عذاب سجینند
و چگونه به حقیقت سجین اگاه توانی شد
کتابی است که به قلم حق نوشته شده
وای ان روز به حال منکران و تکذیب کنندگان
انان که روز جزا را تکذیب می‌کنند
در صورتی که ان روز را کسی تکذیب نمی‌کند مگر هر ظالم و بد کاری در عالم
که بر او چون ایات ما تلاوت شود گوید این سخنان افسانه پیشینیان است
چنین نیست بلکه ظلمت ظلم و بد کاریهاشان بر دلهای تیره انها غلبه کرده است که قران را انکار می‌کنند
چنین نیست که می‌پندارند انها در ان روز از رحمت و کرم پروردگارشان محجوب و محرومند
سپس انها را به اتش دوزخ در افکنند
و به انان گویند این همان دوزخی است که تکذیب ان می‌کردید
چنین نیست که شما کافران پنداشتید امروز نکو کاران عالم با نامه اعمالشان در بهشت علیین روند
و چگونه به حقیقت علیین اگاه توانی شد
کتابی است که به قلم حق نوشته شده
که مقربان درگاه حق به مشاهده ان مقام نائل شوند
محققا نیکوکاران در بهشت ابد متنعمند
انجا بر تختها ی عزت تکیه زنند و رحمت و نعمتهای خدا را بنگرند
در رخسارشان نشاط و شادمانی نعیم بهشتی خواهی دید
ساقیان حور و غلمان به انها شراب ناب سر به مهر بنوشانند
که به مشک مهر کرده‌اند و راغبان عاقل بر این نعمت و شادمانی ابدی باید به شوق و رغبت بکوشند
و ترکیب طبع ان شراب ناب از جشمه‌ای از عالم بالاست
سر چشمه‌ای که مقربان خدا از ان می‌نوشند
همانا در دنیا بد کاران بر اهل ایمان می‌خندیدند
و چون به انها می‌گذشتند به چشم طعن و استهزا می‌نگریستند
و چون به سوی کسان خود باز می‌گشتند به سخن مزاح و فکاهی به نکوهش نماز و طاعت مومنان با هم تفریح می‌کردند
و چون مومنان را می‌دیدند می‌گفتند که اینان به حقیقت مردم گمراهی هستند
در صورتی که ان بدان را موکل کار و نگهبان اعمال مومنان نفرستاده بودند تا بدین سخنان پردازند
پس امروز هم اهل ایمان به کفار می‌خندند
در حالی که بر تختها ی عزت تکیه زده و دوزخیان را مشاهده می‌کنند
ایا کافران به نتیجه افعال زشتی که می‌کردند رسیدند
هنگامی که اسمان شکافته شود