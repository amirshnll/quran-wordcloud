الف لام میم از حروف مقطعه و اسرار قران است
خدای یکتاست که جز او خدایی نیست که زنده و پاینده ابدی است
ان خدایی که قران را به راستی بر تو فرستاد که تصدیق کننده کتب اسمانی قبل از خود است و پیش از قران تورات و انجیل را فرستاد
برای هدایت مردم و نیز کتاب جدا کننده میان حق و باطل یعنی قران را فرستاد همانا انان که به ایات خدا کافر شدند بر انها عذاب سختی است و خدا مقتدر و کیفر کننده ستمکاران است
همانا چیزی در اسمان و زمین از خدا پنهان نیست
خداست ان که صورت شما را در رحم مادران می‌نگارد هر گونه اراده کند خدایی جز ان ذات یکتا نیست که به هر چیز توانا و داناست
اوست خدایی که قران را بر تو فرستاد که برخی از ان کتاب ایات محکم است که اصل و مرجع سایر ایات کتاب خداست و برخی دیگر متشابه است و انان که در دلشان میل به باطل است از پی متشابه رفته تا به تاویل کردن ان در دین راه شبهه و فتنه‌گری پدید ارند در صورتی که تاویل ان را کسی جز خداوند و اهل دانش نداند گویند ما به همه کتاب گرویدیم که همه از جانب پروردگار ما امده و به این دانش تنها خردمندان اگاهند
بار پروردگارا دلهای ما را به باطل میل مده پس از انکه به حق هدایت فرمودی و به ما از لطف خود رحمتی عطا فرما که تویی بسیار بخشنده بی‌منت
پروردگارا محققا تو تمام مردم را در روزی که هیچ شبهه در ان نیست جمع سازی و هرگز خدا نقض وعده خویش نخواهد کرد
کافران را هرگز مال و فرزندانشان از عذاب خدا نرهاند و انان خود اتش افروز جهنمند
این گروه هم به مانند فرعونیان و پیشینیان کافر کیش ایات ما را تکذیب کردند خدا هم انها را به کیفر گناهانشان مجازات کرد و خدا بدکاران را سخت به کیفر رساند
بگو به انان که کافر شدند که به زودی مغلوب شوید و به جهنم محشور گردید که بسیار بد جایگاهی است
نشانه و ایتی از لطف خدا برای شما در این بود که چون دو گروه با یکدیگر روبرو شدند در جنگ بدر گروهی در راه خدا جهاد می‌کردند و گروه دیگر کافر بودند و گروه کافر مومنان را دو برابر خود به چشم می‌دیدند و خدا توانایی و یاری دهد به هر که خواهد و بدین ایت الهی اهل بصیرت عبرت جویند
مردم را حب شهوات نفسانی از میل به زنها و فرزندان و همیان‌هایی از طلا و نقره و اسبهای نشان دار نیکو و چهارپایان و مزارع در نظر زیبا و دلفریب است لیکن اینها متاع زندگانی فانی دنیاست و نزد خداست منزل بازگشت نیکو
ای پیغمبر بگو می‌خواهید شما را اگاه گردانم به بهتر از اینها برای انان که تقوا پیشه کنند نزد خدا باغهای بهشتی است که در زیر درختان ان نهرها جاری است و در ان جاوید و متنعم هستند و زنان پاکیزه و اراسته‌ای و از همه بهتر خشنودی خدا و خداوند به حال بندگان بیناست
انان که به درگاه الهی عرضه دارند پروردگارا به کرم خود گناهان ما ببخش و ما را از عذاب جهنم نگاه دار
انان صابران و راستگویان و فرمانبرداران و انفاق کنندگان و استغفار کنندگان در سحرگاهانند
خدا به یکتایی خود گواهی دهد که جز ذات اقدس او که نگهبان عدل و درستی است خدایی نیست و فرشتگان و دانشمندان نیز به یکتایی او گواهی دهند نیست خدایی جز او که بر همه چیز توانا و داناست
همانا دین پسندیده نزد خدا ایین اسلام است و اهل کتاب راه اختلاف نپیمودند مگر پس از اگاهی به حقانیت ان و این خلاف را از راه حسد در میان اوردند و هر کس به ایات خدا کافر شود بترسد که محاسبه خدا زود خواهد بود
پس اگر با تو برای مخالفت با دین حق به باطل احتجاج کنند بگو من و پیروانم خود را تسلیم امر خدا نموده‌ایم و بگو با اهل کتاب و با امیان ایا شما هم چون حق پدیدار شود تسلیم حق شده و ایمان ارید و چنانچه ایمان ارند هدایت یافته‌اند و اگر از حق روی گردانند بر تو چیزی جز تبلیغ دین خدا نیست و خداوند به حال بندگان بیناست
همانا انان که به ایات خدا کافر شوند و انبیا را بی‌جرم و به ناحق بکشند و ان مردمی را که خلق را به درستی و عدل خوانند به قتل رسانند انها را به عذاب دردناک بشارت ده
انهایند که اعمالشان در دنیا و اخرت تباه گردیده و کسی انها را برای نجات از عذاب یاری نخواهد کرد
ایا ننگریستی انهایی را که بهره‌ای از کتاب داده‌اند که چون دعوت شوند تا کتاب خدا بر انها حکم کند گروهی از انان از حکم حق روی گردانند و از ان دوری گزینند
بدین سبب که گویند ما را هرگز در اتش جز روزهایی چند عذاب نکنند و این سخنان باطل که به دروغ بر خود بسته‌اند انها را در دین خود مغرور گردانیده است
پس چگونه خواهد بود حال انها هنگامی که جمع اوریم انان را در روزی که هیچ شکی در ان نیست و هر کس به تمام جزای اعمال خود خواهد رسید و به کسی ستم نخواهد شد
بگو ای پیغمبر بار خدایا ای پادشاه ملک هستی تو هر که را خواهی ملک و سلطنت بخشی و از هر که خواهی ملک و سلطنت بازگیری و هر که را خواهی عزت دهی و هر که را خواهی خوار گردانی هر خیر و نیکویی به دست توست و تنها تو بر هر چیز توانایی
شب را در پرده روز نهان سازی و روز را در حجاب شب ناپدید گردانی زنده را از مرده و مرده را از زنده برانگیزی و به هر که خواهی روزی بی‌حساب عطا کنی
نباید اهل ایمان مومنان را وا گذاشته و از کافران دوست گزینند و هر که چنین کند رابطه او با خدا مقطوع است مگر برای در حذر بودن از شر انها تقیه کنند و خدا شما را از عقاب خود می‌ترساند و بازگشت همه به سوی خدا خواهد بود
ای پیغمبر بگو هر چه را در دل پنهان داشته و یا اشکار کنید خدا به همه انها اگاه است و به هر چه در اسمانها و زمین است داناست و خدا به قدرت کامله بر همه چیز تواناست
روزی که هر شخصی هر کار نیکو کرده همه را پیش روی خود حاضر بیند و نیز انچه بد کرده ارزو کند که ای کاش میان او و کار بدش به مسافتی دور جدایی بود و خداوند شما را از عقاب خود می‌ترساند و خداوند در حق بندگان بسی مهربان است
بگو ای پیغمبر اگر خدا را دوست می‌دارید مرا پیروی کنید تا خدا شما را دوست دارد و گناه شما را ببخشد و خدا امرزنده و مهربان است
بگو فرمان خدا و رسول را اطاعت کنید و اگر از انان روی گردانید و کافر شوید همانا خدا هرگز کافران را دوست ندارد
به حقیقت خدا ادم و نوح و خاندان ابراهیم و خاندان عمران را بر جهانیان برگزید
فرزندانی هستند برخی از نسل برخی دیگر و خدا به اقوال و احوال همه شنوا و داناست
ان گاه که زن عمران گفت پروردگارا من عهد کردم فرزندی که در رحم دارم از فرزندی خود در راه خدمت تو ازاد گردانم این عهد من بپذیر که تویی شنوا و اگاه
و چون او را بزاد از روی حسرت گفت پروردگارا فرزندم دختر استو خدا بر انچه او زاییده داناتر استو پسر مانند دختر نخواهد بود و من او را مریم نام نهادم و او و فرزندانش را از شر شیطان رانده شده در پناه تو اوردم
پس خدا او را به نیکویی پذیرفت و به تربیتی نیکو پرورش داد و زکریا را برای کفالت و نگهبانی او برگماشت هر وقت زکریا به صومعه عبادت مریم می‌امد نزد او رزق شگفت اوری می‌یافت گفت که ای مریم این روزی از کجا برای تو می‌رسد پاسخ داد که این از جانب خداست همانا خدا به هر کس خواهد روزی بی‌حساب دهد
در ان هنگام زکریا که کرامت مریم مشاهده کرد پروردگار خود را بخواند گفت پروردگارا مرا به لطف خویش فرزندی پاک سرشت عطا فرما که همانا تویی اجابت کننده دعا
پس فرشتگان زکریا را ندا کردند هنگامی که در محراب عبادت به نماز ایستاده بود که همانا خدا تو را بشارت می‌دهد به ولادت یحیی در حالی که او به کلمه خدا یعنی نبوت عیسی گواهی دهد و او خود پیشوا و پارسا و پیغمبری از شایستگان است
زکریا عرض کرد پروردگارا چگونه مرا پسری تواند بود در حالی که مرا سن پیری رسیده و عیالم عجوزی نازاست گفت چنین است خدا هر انچه بخواهد می‌کند
گفت پروردگارا برای من به شکرانه این نعمت ایتی مقرر فرما فرمود تو را ایت این باشد که تا سه روز با مردم سخن جز به رمز نگویی و پیوسته به یاد خدا باش و او را در صبحگاه و شبانگاه تسبیح گوی
و یاد کن ان گاه که فرشتگان گفتند ای مریم همانا خدا تو را برگزید و پاکیزه گردانید و بر زنان جهانیان برتری بخشید
ای مریم فرمانبردار خدا باش و نماز را با اهل طاعت به جای ار
این از اخبار غیب است که به تو وحی می‌کنیم و تو حاضر نبودی ان زمان که قرعه برای نگهبانی و کفالت مریم می‌زدند تا قرعه به نام کدام یک شود و نبودی نزد ایشان وقتی که بر سر این کار نزاع می‌کردند
چون فرشتگان مریم را گفتند که خدا تو را به کلمه خود بشارت می‌دهد که نامش مسیح عیسی پسر مریم است که در دنیا و اخرت ابرومند و از مقربان درگاه خدا است
و با خلق در گهواره سخن گوید بدان گونه که در سنین بزرگی و او از جمله نیکویان جهان است
مریم گفت پروردگارا مرا چگونه فرزندی تواند بود و حال انکه با من مردی نزدیک نشده گفت چنین است کار خدا خدا هر انچه بخواهد می‌افریند چون مشیت او به چیزی قرار گیرد به محض اینکه گوید موجود باش همان دم موجود می‌شود
و خدا به او تعلیم کتاب و حکمت کند و تورات و انجیل اموزد
و او را به رسالت به سوی بنی اسرائیل فرستد که به انان گوید من از طرف خدا معجزی اورده‌ام من از گل مجسمه مرغی ساخته و بر ان نفس قدسی بدمم تا به امر خدا مرغی گردد و کور مادر زاد و مبتلای به پیسی را به امر خدا شفا دهم و مردگان را به امر خدا زنده کنم و به شما از غیب خبر دهم که در خانه‌هاتان چه می‌خورید و چه ذخیره می‌کنید این معجزات برای شما حجت و نشانه حقانیت من است اگر اهل ایمان هستید
و امده‌ام در حالی که کتاب تورات شما را تصدیق کنم و حلال گردانم بعض چیزهایی را که بر شما حرام شده بود و از طرف خداوند برای شما معجزی اورده‌ام پس ای بنی اسرائیل از خدا بترسید و مرا اطاعت کنید
همانا خداست پروردگار من و شما او را بپرستید که همین است راه راست
پس چون عیسی به یقین دریافت که قوم ایمان نخواهند اورد گفت کیست که با من دین خدا را یاری کند حواریون شاگردان خاص او گفتند ما یاری کنندگان دین خداییم به خدا ایمان اورده‌ایم و گواهی ده که ما تسلیم فرمان اوییم
پروردگارا ما به کتابی که فرستادی ایمان اورده و از رسول تو پیروی کردیم نام ما را در صحیفه اهل یقین ثبت فرما
یهود با خدا مکر کردند و خدا هم در مقابل با انها مکر کرد و خدا از همه بهتر تواند مکر کرد
به یاد ار وقتی که خدا فرمود ای عیسی همانا من روح تو را قبض نموده و به سوی اسمان قرب خود بالا برم و تو را پاک و منزه از معاشرت و الایش کافران گردانم و پیروان تو را بر کافران تا روز قیامت برتری دهم ان گاه بازگشت شما به سوی من خواهد بود پس به حق حکم کنم در انچه بر سر ان با هم به نزاع بر می‌خاستید
پس ان گروهی را که کافر شدند به عذابی سخت در دنیا و اخرت معذب گردانم و برای نجاتشان هیچ کس به انها مدد و یاری نخواهد کرد
اما انان که ایمان اورده و نیکوکار شدند خدا اجر تمام و کامل به انها عطا کند و خدا هرگز ستمکاران را دوست نمی‌دارد
این سخنان که بر تو می‌خوانیم از ایات الهی و ذکر حکمت اموز است
همانا مثل خلقت عیسی به امر خدا مثل خلقت ادم است که او را از خاک بساخت سپس بدان خاک گفت بشری به حد کمال باش همان دم چنان گشت
سخن حق همان است که از جانب خدا به تو رسید مبادا هیچ گاه در ان شک کنی
پس هر کس با تو درباره عیسی در مقام مجادله براید بعد از انکه به احوال او اگاهی یافتی بگو بیایید ما و شما فرزندان و زنان و کسانی را که به منزله خودمان هستند بخوانیم سپس به مباهله برخیزیم در حق یکدیگر نفرین کنیم تا دروغگویان و کافران را به لعن و عذاب خدا گرفتار سازیم
این داستان به حقیقت سخن حق است و جز ان خدای یکتا خدایی نیست و همانا خداست که بر همه کار توانا و به حقایق داناست
پس اگر روی از حق بگردانند باید بترسند که خدا از کردار مفسدان اگاه است
بگو ای اهل کتاب بیایید از ان کلمه حق که میان ما و شما یکسان است پیروی کنیم که به جز خدای یکتا را نپرستیم و چیزی را با او شریک قرار ندهیم و برخی برخی را به جای خدا به ربوبیت تعظیم نکنیم پس اگر از حق روی گردانند بگویید شما گواه باشید که ما تسلیم فرمان خداوندیم
ای اهل کتاب چرا در ایین ابراهیم با یکدیگر مجادله می‌کنید که هر یک او را به خود نسبت می‌دهید در صورتی که تورات و انجیل شما فرستاده نشد مگر بعد از ابراهیم ایا تعقل نمی‌کنید
گیرم در انچه می‌دانید شما را مجادله روا باشد چرا در انچه علم ندارید جدل و گفتگو به میان اورید و خدا همه چیز را می‌داند و شما نمی‌دانید
ابراهیم به ایین یهود و نصاری نبود لیکن به دین حنیف توحید و اسلام بود و هرگز از انان که به خدا شرک اورند نبود
نزدیکترین مردم به ابراهیم کسانی هستند که از او پیروی کنند و این پیغمبر و امتش که اهل ایمانند و خدا دوستدار و سرپرست مومنان است
گروهی از اهل کتاب انتظار و ارزوی ان دارند که شما را گمراه کنند و گمراه نمی‌کنند مگر خودشان را و این را نمی‌فهمند
ای اهل کتاب چرا به ایات خدا کافر شوید و حال انکه شما به صدق ان گواهید
ای اهل کتاب چرا حق را به باطل مشتبه سازید تا چراغ حق را به باد شبهات خاموش کنید و حق را پوشیده می‌دارید در صورتی که به حقانیت ان اگاهید
و گروهی از اهل کتاب گفتند به دین و کتابی که برای مسلمانان نازل شده اول روز ایمان ارید و اخر روز کافر شوید شاید به این حیله انها نیز از اسلام برگردند
و ایمان نیاورید مگر به ان کس که پیرو دین شما باشدبگو راه سعادت ان است که خدا بنمایدتا مبادا معلوم شود که به امتی دیگر نیز مانند شریعت شما عطا می‌گردد یا بتوانند با شما نزد پروردگار احتجاج کنند بگو فضل و رحمت به دست خداست به هر که خواهد عطا کند و خدا را رحمت بی‌منتهاست و به همه امور داناست
هر که را مشیت او تعلق بگیرد مخصوص به فضل و رحمت خود گرداند و خدا را فضل و رحمت بی‌منتهاست
بعضی از اهل کتاب به ان حد درستکارند که اگر مال بسیار به انها بسپاری رد امانت کنند و برخی دیگر از اهل کتاب تا ان اندازه نادرستند که اگر یک دینار به او امانت دهی رد نکنند جز انکه بر مطالبه ان سخت‌گیری کنی از این رو که گویند برای ما پیروان تورات به هر وسیله خوردن مال امیان غیر اهل تورات گناهی ندارد و این سخن را به دروغ به خدا نسبت دهند در صورتی که می‌دانند که به خدا نسبت دروغ می‌دهند
اری هر کس به عهد خود وفا کند و خدا ترس و پرهیزکار شود همانا خدا پرهیزکاران را دوست می‌دارد
انان که عهد خدا و سوگند خدا را به بهایی اندک بفروشند اینان را در اخرت بهره‌ای نیست و خدا با انها از خشم سخن نگوید و در قیامت به نظر رحمت بدانها ننگرد و از پلیدی گناه پاکیزه‌شان نگرداند و انان را عذابی دردناک خواهد بود
و همانا برخی از اهل کتاب قرائت کتاب اسمانی را تغییر و تبدیل می‌دهند تا شما انچه انها از پیش خود خوانده‌اند از کتاب خدا محسوب دارید و هرگز ان تحریف شده از کتاب خدا نخواهد بود و گویند این از جانب خدا نازل شده در صورتی که هرگز از خدا نیست و با انکه می‌دانند به خدا دروغ می‌بندند
هیچ بشری را نرسد که خدا وی را به رسالت برگزیند و به او کتاب و حکمت و نبوت بخشد ان گاه به مردم گوید مرا به جای خدا بپرستید بلکه پیغمبران بر حسب وظیفه خود به مردم گویند خداشناس و خداپرست باشید چنانکه این حقیقت را از کتاب به دیگران می‌اموزید و خود نیز می‌خوانید
و هرگز خدا به شما امر نکند که فرشتگان و پیامبران را خدایان خود گیرید چگونه ممکن است شما را به کفر خواند پس از انکه به خدای یگانه اسلام اورده باشید
و یاد کن ان گاه که خدا از پیغمبران و امتهاشان پیمان گرفت که چون به شما کتاب و حکمت بخشیدم سپس بر شما اهل کتاب رسولی از جانب خدا امد که گواهی به راستی کتاب و شریعت شما می‌داد به او ایمان اورده و یاری او کنید خدا فرمود ایا اقرار داشته و پیمان مرا بر این امر پذیرفتید همه گفتند اقرار داریم خدا فرمود گواه باشید من هم با شما گواهم
پس کسانی که بعد از امدن ان رسولان روی از حق بگردانند محققا انان گروه فاسقان خواهند بود
ایا کافران دینی غیر دین خدا را می‌طلبند و حال انکه هر که در اسمانها و زمین است خواه ناخواه مطیع امر خداست و همه به سوی او رجوع خواهند کرد
بگو ما به خدای عالم و شریعت و کتابی که به خود ما نازل شده و انچه به ابراهیم و اسماعیل و اسحاق و یعقوب و فرزندانش نازل شده و انچه به موسی و عیسی و پیغمبران دیگر از جانب پروردگارشان داده شده به همه ایمان اورده‌ایم فرقی میان هیچ یک از پیغمبران نگذاریم و ما مطیع فرمان خداییم
هر کس غیر از اسلام دینی اختیار کند هرگز از وی پذیرفته نیست و او در اخرت از زیانکاران است
چگونه خداوند گروهی را که بعد از ایمان به خدا و گواهی دادن به راستی رسول او و بعد از ادله روشن باز کافر شدند به راه راست هدایت کند و خدا هرگز گروه ستمکاران را رهبری نخواهد کرد
کیفر ان گروه کافر این است که خدا و فرشتگان و همه مردمان بر انان لعنت کنند
جاوید در جایگاه لعنت که جهنم است بمانند و بر انها عذاب خدا تخفیف نیابد و هرگز نظر رحمت به انها نکنند
مگر انهایی که بعد از عصیان و بدکاری توبه کنند و هر بدی که کرده‌اند اصلاح نمایند که البته خدا بر انها امرزنده و مهربان است
همانا انان که بعد از ایمان کافر شدند و بر کفر خود افزودند هرگز توبه انها پذیرفته نشود و همانا گمراهان هم انان خواهند بود
البته انان که کافر شدند و بر کفر خویش مردند اگر هر یک برای ازادی خویش از عذاب خدا برابر تمام زمین طلا به فدا ارند هرگز از ایشان پذیرفته نشود انها را عذاب دردناک مهیا باشد و یارانی نخواهند داشت
شما هرگز به مقام نیکوکاران و خاصان خدا نخواهید رسید مگر از انچه دوست می‌دارید و محبوب شماست در راه خدا انفاق کنید و انچه انفاق کنید خدا بر ان اگاه است
همه طعامها بر بنی اسرائیل حلال بود مگر ان را که یعقوب پیش از نزول تورات بر خود حرام کرد بگو اگر راست می‌گویید حکم تورات را اورده تلاوت کنید
پس کسانی که بعد از این حجت بر خدا دروغ بندند البته ستمکاران هم انها خواهند بود
بگو سخن خدا راست است پس باید از ایین ابراهیم پیروی کنید که بر ایین پاک توحید بود و هرگز از مشرکان نبود
اول خانه‌ای که برای عبادت خلق بنا شد همان خانه کعبه است که در بکه است که در ان برکت و هدایت خلایق است
در ان خانه ایات ربوبیت هویداست مقام ابراهیم خلیل است و هر که در انجا داخل شود ایمن باشد و مردم را حج و زیارت ان خانه به امر خدا واجب است بر هر کسی که توانایی برای رسیدن به انجا دارد و هر که کافر شود به خود زیان رسانده و خدا از جهانیان بی‌نیاز است
بگو ای اهل کتاب چرا به ایات خدا کافر می‌شوید حال انکه خدا گواه اعمال شماست
بگو ای اهل کتاب چرا اهل ایمان را از راه خدا باز می‌دارید و اهل ایمان را به راه باطل می‌خوانید در صورتی که به زشتی این عمل اگاهید و بترسید که خدا از کردار شما غافل نیست
ای کسانی که ایمان اورده‌اید اگر پیروی بسیاری از اهل کتاب کنید شما را بعد از ایمان به کفر بر می‌گردانند
و چگونه کافر خواهید شد در صورتی که ایات خدا بر شما تلاوت می‌شود و پیغمبر خدا میان شماست و هر کس به دین خدا متمسک شود محققا به راه مستقیم هدایت یافته است
ای اهل ایمان از خدا بترسید چنانچه شایسته خدا ترس بودن است و نمیرید جز به دین اسلام
و همگی به رشته دین خدا چنگ زده و به راههای متفرق نروید و به یاد ارید این نعمت بزرگ خدا را که شما با هم دشمن بودید خدا در دلهای شما الفت و مهربانی انداخت و به لطف و نعمت خدا همه برادر دینی یکدیگر شدید و در پرتگاه اتش بودید خدا شما را نجات داد بدین گونه خدا ایاتش را برای راهنمایی شما بیان می‌کند باشد که هدایت شوید
و باید برخی از شما مسلمانان خلق را به خیر و صلاح دعوت کنند و امر به نیکوکاری و نهی از بدکاری کنند و اینها که واسطه هدایت خلق هستند رستگار خواهند بود
و شما مسلمانان مانند مللی نباشید که پس از انکه ایات روشن برای هدایت انها امد راه تفرقه و اختلاف پیمودند که البته برای انها عذاب بزرگ خواهد بود
در روزی که گروهی روسفید و گروهی روسیاه باشند اما سیه رویان را نکوهش کنند که چرا بعد از ایمان باز کافر شدید اکنون بچشید عذاب را به کیفر کفر و عصیان خود
و اما روسفیدان در رحمت خدا یعنی بهشت درایند و در ان جاوید متنعم باشند
اینها ایات الهی است که برای تو به راستی می‌خوانیم و خداوند هرگز اراده ستم به هیچ کس از مردم عالم نخواهد کرد
و هر انچه در اسمانها و انچه در زمین است همه ملک خداست و بازگشت همه امور و موجودات به سوی اوست
شما مسلمانان حقیقی نیکوترین امتی هستید که پدیدار گشته‌اید برای اصلاح بشر که مردم را به نیکوکاری امر می‌کنید و از بدکاری باز می‌دارید و ایمان به خدا دارید و اگر اهل کتاب همه ایمان می‌اوردند بر انان چیزی بهتر از ان نبود لیکن برخی از انان با ایمان و بیشترشان فاسق و بدکارند
هرگز یهودان به شما اسیب سخت نتوانند رسانید مگر انکه شما را اندکی بیازارند و اگر به کارزار شما ایند از جنگ خواهند گریخت و از ان پس هیچ وقت منصور نخواهند بود
انها محکوم به ذلت و خواری هستند به هر کجا که یافت شوند مگر به دین خدا و عهد مسلمین درایند و انان پیوسته مستحق خشم خدا و اسیر بدبختی و ذلت شدند از این رو که به ایات خدا کافر شده و پیغمبران حق را به ناحق می‌کشتند و این نابکاریها به خاطر نافرمانی و ستمگری همیشه انها بود
همه اهل کتاب یکسان نیستند طایفه‌ای از انها معتدل و به راه راست‌اند در دل شب به تلاوت ایات خدا و نماز و طاعت حق مشغولند
ایمان به خدا و روز قیامت می‌اورند و امر به نیکویی و نهی از بدکاری می‌کنند و در نکوکاری می‌شتابند و انها خود مردمی نیکوکارند
هر کار نیک کنند از ثواب ان محروم نخواهند شد و خدا دانا به حال پرهیزکاران است
هرگز کافران را بسیاری مال و اولاد از عذاب خدا نتواند رهانید و انها اهل جهنم و جاوید در ان معذب خواهند بود
مثل مالی که کافران برای پیشرفت مقاصد دنیوی خود صرف کنند و از ان بهره نیابند بدان ماند که باد سرد شدیدی به کشتزار ستمکاران برسد و همه را نابود کند که حاصلی از ان به دست نیاید و خدا ستمی بر انها نکرده لیکن انها به خود ستم می‌کنند
ای اهل ایمان از غیر همدینان خود دوست صمیمی همراز نگیرید چه انکه انها از خلل و فساد در کار شما ذره‌ای کوتاهی نکنند انها مایلند شما همیشه در رنج باشید دشمنی شما را بر زبان هم اشکار سازند و محققا انچه در دل دارند بیش از ان است ما به خوبی برای شما بیان ایات کردیم اگر عقل را به کار بندید
اگاه باشید چنانچه شما انها را دوست می‌دارید انان شما را دوست نمی‌دارند و شما به همه کتب اسمانی ایمان دارید و انها در مجامع شما اظهار ایمان کرده و چون تنها شوند از شدت کینه بر شما سر انگشت خشم به دندان گیرند بگو بدین خشم بمیرید همانا خدا از درون دلها اگاه است
اگر شما مسلمین را خوشحالی پیش اید از ان غمگین شوند و اگر به شما حادثه ناگواری رسد خوشحال شوند اما اگر شما صبر پیشه کنید و پرهیزکار باشید مکرر و عداوت انان اسیبی به شما نرساند که همانا خدا بر انچه می‌کنید محیط و اگاه است
و به یاد ارای پیغمبر صبحگاهی که از خانه خود به جهت صف ارایی مومنان برای جنگ بیرون شدی و خدا به همه گفتار و کردار تو شنوا و دانا بود
ان‌گاه که دو طایفه از شما بد دل و ترسناک و در اندیشه فرار از جنگ شدند و خدا یار انها بود و همیشه باید اهل ایمان به خدا توکل کنند
و خدا شما را در جنگ بدر یاری کرد با انکه ضعیف بودید پس پرهیزکار شوید باشد که شکر نعمتهای او به جای ارید
ان‌گاه که به مومنین می‌گفتی ایا این شما را کفایت نمی‌کند که خدا سه هزار فرشته به یاری شما فرو فرستد
بلی اگر صبر و مقاومت پیشه کنید و پرهیزکار باشید چون کافران بر سر شما شتابان بیایند خدا پنج‌هزار فرشته را با پرچمی که نشان مخصوص سپاه اسلام است به مدد شما می‌فرستد
و خدا ان وعده را نداد مگر انکه به شما مژده فتح دهد و تا دل شما مطمئن شود و فتح و پیروزی نصیب کسی نشود مگر از جانب خدای توانای دانا
تا گروهی از کافران را هلاک گرداند یا خوار کند تا از مقصود خود ناامید باز گردند
ای پیغمبر به دست تو کاری نیست اگر خدا بخواهد به لطف خود از ان کافران درگذرد و اگر بخواهد انها را عذاب کند چون مردمی ستمکارند
هر چه در اسمانها و هر چه در زمین است ملک خداست هر که را خواهد ببخشد و هر که را خواهد عذاب کند و خدا بسیار امرزنده و مهربان است
ای کسانی که ایمان اورده‌اید ربا مخورید که دائم سود بر سرمایه افزایید تا چند برابر شود و از خدا بترسید باشد که رستگاری یابید
و بپرهیزید از اتش عذابی که برای کافران مهیا ساخته‌اند
و از خدا و رسول او فرمان برید باشد که مشمول لطف و رحمت خدا شوید
و بشتابید به سوی مغفرت پروردگار خود و به سوی بهشتی که پهنای ان همه اسمانها و زمین را فرا گرفته و مهیا برای پرهیزکاران است
انهایی که از مال خود در حال وسعت و تنگدستی انفاق کنند و خشم خود فرونشانند و از بدی مردم درگذرند و خدا دوستدار نکوکاران است
و انان که اگر کار ناشایسته کنند و یا ظلمی به نفس خویش نمایند خدا را به یاد ارند و از گناه خود به درگاه خدا توبه کنندو کیست جز خدا که گناه خلق را بیامرزدو انها که اصرار در کار زشت نکنند چون به زشتی معصیت اگاهند
انهایند که پاداش عملشان امرزش پروردگار است و باغهایی که زیر درختان انها نهرها جاری است جاویدان در ان بهشت‌ها متنعم هستند چه نیکو است پاداش نیکوکاران
پیش از شما مللی بودند و رفتند پس در اطراف زمین گردش کنید تا ببینید چگونه تکذیب‌کنندگان وعده‌های خدا هلاک شدند
این ایات حجت و بیانی است برای عموم مردم و راهنما و پندی برای پرهیزکاران
شما هرگز سستی نکنید و از فوت متاع دنیا اندوهناک نشوید زیرا شما فیروزمندترین و بلندترین ملل دنیایید اگر در ایمان ثابت قدم باشید
اگر در احد به شما اسیبی رسید به دشمنان شما نیز در بدر اسیب رسید پس مقاومت کنید این روزگار را با اختلاف احوال میان خلایق می‌گردانیم تا خداوند مقام اهل ایمان را معلوم کند و از شما مومنان ان را که ثابت است گواه دیگران گیرد و خدا ستمکاران را دوست ندارد
و تا انکه اهل ایمان را از هر عیب پاک کند و کافران را نابود گرداند
ایا گمان می‌کنید به بهشت داخل خواهید شد حال انکه هنوز خدا از شما انان را که در راه دین جهاد کرده و در سختی‌ها مقاومت کنند معلوم نگردانیده است
شما همانید که ارزوی کشته شدن در راه دین می‌کردید پیش از انکه با ان روبرو شوید پس چگونه امروز که به ان مامور شدید از مرگ نگران می‌شوید
محمد صلی الله علیه و اله و سلم جز یک پیامبر نیست که پیش از او نیز پیغمبرانی بودند و درگذشتند ایا اگر او به مرگ یا شهادت درگذشت شما باز به دین جاهلیت خود رجوع خواهید کرد پس هر که مرتد شود به خدا ضرری نخواهد رسانید و البته خدا جزای نیک اعمال به شکرگزاران عطا کند
و هیچ کس جز به فرمان خدا نخواهد مرد که اجل هر کس در لوح قضای الهی به وقت معین ثبت است و هر که برای متاع دنیا کوشش کند از دنیا بهره‌مندش کنیم و هر که ثواب اخرت خواهد از نعمت اخرت برخوردارش گردانیم و البته سپاسگزاران را جزای نیک دهیم
چه بسیار رخ داده که پیغمبری جمعیت بسیار از پیروانش همراه او جنگیدند و با این حال اهل ایمان با سختی‌هایی که در راه خدا به انها رسید هرگز بیمناک و زبون نشدند و سر زیر بار دشمن فرو نیاوردند و صبر و ثبات پیش گرفتند که خدا صابران را دوست می‌دارد
و انها جز این نمی‌گفتند که پروردگارا از گناه و ستمی که ما درباره خود کرده‌ایم درگذر و ما را ثابت قدم بدار و بر محو گروه کافران مظفر و منصور گردان
پس خدا پاداش فتح و فیروزی در دنیا و ثواب نیکو در اخرت نصیبشان گردانید که خدا نیکوکاران را دوست می‌دارد
ای اهل ایمان اگر پیروی کافران کنید شما را از دین اسلام باز به کفر برمی‌گردانند ان‌گاه شما هم از زیانکاران خواهید گشت
ای مسلمانان کافران یار شما نیستند بلکه خدا یار شماست و او بهترین یاری‌کنندگان است
به زودی در دل کافران بیم و هراس افکنیم زیرا که انان برای خدا چیزی را شریک قرار دادند که خدا اصلا بر ان دلیلی فرو نفرستاده است و منزلگاه انان اتش است و سرای ستمکاران بد منزلگاهی است
و به حقیقت خداوند صدق وعده خود را به شما نمود ان‌گاه که به فرمان خدا کافران را به خاک هلاک می‌افکندید تا وقتی که در کار جنگ احد سستی کرده و اختلاف برانگیختید و نافرمانی حکم پیغمبر نمودید پس از انکه خدا انچه ارزوی شما بود به شما نمود منتها برخی جهت دنیا و برخی جهت اخرت می‌کوشیدید سپس شما را از پیشرفت بازداشت تا شما را بیازماید و خدا از تقصیر شما درگذشت که خدا را با اهل ایمان عنایت و رحمت است
به یاد ارید هنگامی که به مکانهای دوردست می‌گریختید و توجه به احدی نداشتید در حالی که پیغمبر شما را به یاری دیگران در صف کارزار می‌خواند پس خداوند به کیفر این بی‌ثباتی غمی بر غم شما افزود تا از این پس بر انچه از دست رفت یا برای رنج و المی که به شما می‌رسد اندوهناک نشوید و خدا به هر چه کنید اگاه است
پس از ان غم خدا شما را ایمنی بخشید که خواب اسایش گروهی از شما را فرا گرفت و گروهی هنوز در غم جان خود بودند و از روی نادانی به خدا گمان ناحق می‌بردند از روی انکار می‌گفتند ایا ممکن است ما را قدرتی به دست اید بگو تنها خداست که بر عالم هستی فرمانرواست منافقان از ترس مومنان خیالات باطل خود را که در دل می‌پرورند با تو اظهار نمی‌دارند با خود می‌گویند اگر ما را قدرت و پیروزی بود شکست نمی‌خوردیم و در اینجا کشته نمی‌شدیم بگو اگر در خانه‌های خود هم بودید باز کسانی که سرنوشت انان در قضای الهی کشته شدن است از خانه‌ها به پای خود به قتلگاه بیرون می‌امدند تا خدا انچه در سینه دارید بیازماید و انچه در دل دارید پاک و خالص گرداند و خدا از راز درون سینه‌ها اگاه است
کسانی از شما که در روز برخورد دو گروه مسلمان و کافر در جنگ احد پشت کردند و فراری شدند شیطان انها را به سبب نافرمانی و بدکرداریشان به لغزش افکند و همانا خدا از انها درگذشت که خدا بسیار امرزنده و مهربان است
ای گرویدگان به دین اسلام شما مانند کسانی نباشید که راه کفر و نفاق پیمودند و درباره برادران و خویشان خود که به سفر رفته و یا به جنگ حاضر شدند و مردند یا به شهادت رسیدند گفتند اگر نزد ما می‌ماندند به چنگ مرگ نمی‌افتادند و کشته نمی‌شدند این ارزوهای باطل را خدا حسرت دلهای انان خواهد کرد و خداست که زنده می‌گرداند و می‌میراند و خدا به هر چه کنید اگاه است
اگر در راه خدا کشته شده یا بمیرید در ان جهان به امرزش و رحمت خدا نائل شوید که همانا امرزش و رحمت خدا بهتر از هر چیز است که در حیات دنیا برای خود فراهم اورند
و اگر در راه خدا بمیرید یا کشته شوید به رحمت ایزدی در پیوسته و به سوی خدا محشور خواهید شد
به مرحمت خدا بود که با خلق مهربان گشتی و اگر تندخو و سخت‌دل بودی مردم از گرد تو متفرق می‌شدند پس از بدی انان درگذر و برای انها طلب امرزش کن و برای دلجویی انها در کار جنگ با انها مشورت نما لیکن انچه تصمیم گرفتی با توکل به خدا انجام ده که خدا انان را که بر او اعتماد کنند دوست دارد
اگر خدا شما را یاری کند محال است کسی بر شما غالب اید و اگر به خواری واگذارد ان کیست که بتواند بعد از ان شما را یاری کند و اهل ایمان تنها به خدا باید اعتماد کنند
و هیچ پیغمبری خیانت نخواهد کرد و هر کس خیانت کند روز قیامت با همان خیانت بیاید و به کیفر ان برسد و هر کس هر عمل به جا ارد به جزای کامل ان می‌رسد و به هیچ کس ستمی نخواهد شد
ایا کسی که به ایمان در راه رضای خدا قدم بردارد مانند کسی است که به کفر راه غضب خدا پیماید که منزلگاه او جهنم است و بسیار بد جایگاهی است
این دو گروه را به مراتب ایمان و کفر نزد خدا درجات مختلفه است و خدا به هر چه می‌کنند بیناست
خدا بر اهل ایمان منت گذاشت که رسولی از خودشان در میان انان برانگیخت که بر انها ایات او را تلاوت می‌کند و انان را پاک می‌گرداند و به انها علم کتاب احکام شریعت و حقایق حکمت می‌اموزد و همانا پیش از ان در گمراهی اشکار بودند
ایا هر گاه به شما اسیبی رسد در صورتی که دو برابر ان اسیب را به دشمنان رساندید باز از روی تعجب گویید این از کجاست بگو این مصیبت از دست خود کشیدید همانا خدا بر هر چیز تواناست
و انچه در روز احد هنگام مقابله دو صف کارزار به شما رسید به قضا و مشیت نافذ خدا بود تا انکه بیازماید اهل ایمان را و تا معلوم کند چه کسانی ثابت‌قدم در ایمانند
و تا معلوم کند حال انان که نفاق و دورویی کردند و چون به انها گفته شد بیایید در راه خدا جهاد و یا دفاع کنید عذر اوردند و گفتند که اگر ما به فنون جنگی دانا بودیم از شما تبعیت نموده و به کارزار می‌امدیم اینان به کفر نزدیکترند تا به ایمان به زبان چیزی اظهار کنند که در دل خلاف ان پنهان داشته‌اند و خدا بر انچه پنهان می‌دارند اگاه‌تر از خود انهاست
ان کسانی که در جنگ با سپاه اسلام همراهی نکرده و درباره برادران خود گفتند اگر انان نیز سخنان ما را شنیده بودند و به جنگ احد نرفته بودند کشته نمی‌شدند بگو شما که برای حفظ حیات دیگران چاره توانید کرد مرگ را از خود دور کنید اگر راست می‌گویید
البته نپندارید که شهیدان راه خدا مرده‌اند بلکه زنده‌اند به حیات ابدی و در نزد خدا متنعم خواهند بود
انان به فضل و رحمتی که خدا نصیبشان گردانیده شادمانند و دلشادند به حال ان مومنان که هنوز به انها نپیوسته‌اند و بعدا در پی انها به سرای اخرت خواهند شتافت که بیمی بر انان نیست و غمی نخواهند داشت
دلشادند به نعمت و فضل خدا و این که خداوند اجر اهل ایمان را هرگز ضایع نگذارد
انان که دعوت خدا و رسول را اجابت کنند پس از انکه به انها رنج و الم رسید از انها هر کس نیکوکار و پرهیزکار شد اجر عظیم خواهد یافت
ان مومنانی که چون مردم منافق به انها گفتند لشکری بسیار بر علیه شما مومنان فراهم شده از انان در اندیشه و بر حذر باشید این تبلیغات بر ایمانشان بیفزود و گفتند تنها خدا ما را کفایت کند و او نیکو وکیل و کارسازی است
ان گروه مومنان با نعمت و فضل خدا در حالی بازگشتند که بر انان هیچ الم و رنجی پیش نیامد و پیرو رضای خدا شدند و خدا صاحب فضل و رحمتی بزرگ است
تنها این شیطان است که می‌ترساند دوستداران خود را شما مسلمانان از انان بیم و اندیشه مکنید و از من بترسید اگر اهل ایمانید
ای پیغمبر تو اندوهناک مباش که گروهی به راه کفر می‌شتابند انها هرگز زیانی به خدا نرسانند و خدا می‌خواهد انها را در اخرت هیچ نصیبی ندهد و نصیبشان عذاب بزرگ و سخت دوزخ خواهد بود
انان که خریدار کفر شدند به عوض ایمان هرگز زیانی به خدا نمی‌رسانند و انان را عذابی دردناک است
انان که به راه کفر رفتند گمان نکنند که مهلتی که ما به انها می‌دهیم به حال انان بهتر خواهد بود بلکه انها را برای امتحان مهلت می‌دهیم تا بر گناه و سرکشی خود بیفزایند و انان را عذابی خوارکننده است
خداوند هرگز مومنان را بدین حال کنونی که برانید وانگذارد تا انکه با ازمایش خود بدسرشت را از پاک گوهر جدا کند و خدا همه شما را از سر غیب اگاه نسازد و لیکن به این مقام از پیغمبران خود هر که را مشیت او تعلق گرفت برگزیند پس شما به خدا و پیغمبرانش بگروید که هر گاه ایمان ارید و پرهیزکار شوید اجر عظیم خواهید یافت
انان که بخل نموده و از مالی که خدا از فضل خویش به انها داده حقوق فقیران را ادا نمی‌کنند گمان نکنند این بخل به نفع انها خواهد بود بلکه به ضرر انهاست چه انکه مالی که در ان بخل ورزند در قیامت زنجیر گردن انها شود و تنها خدا وارث اسمانها و زمین است و خدا به کردار شما اگاه است
هر اینه خدا شنید سخن جاهلانه ان کسان را که گفتند خدا فقیر است و ما دارا البته ما گفتارشان را ثبت خواهیم کرد با این گناه بزرگشان که انبیا را به ناحق کشتند و گوییم بچشید عذاب اتش سوزان را
این عذاب به خاطر کارهایی است که به دست خود پیش فرستادید و خدا هرگز در حق بندگان ستم نخواهد کرد
انان که گفتند خدا از ما پیمان گرفته که به هیچ پیغمبری ایمان نیاوریم تا انکه او قربانیی اورد که در اتش بسوزد بگو که پیش از من رسولانی امده و برای شما هر گونه معجزه اورده و این را هم که خواستید اوردند پس اگر راست می‌گویید چرا ان پیامبران را کشتید
پس اگر تو را تکذیب کردند غمگین مباش که پیغمبران پیش از تو هم که معجزات و زبورها و کتاب اسمانی روشن اوردند نیز تکذیب کردند
هر نفسی شربت مرگ را خواهد چشید و محققا روز قیامت همه شما به مزد اعمال خود کاملا خواهید رسید پس هر کس را از اتش جهنم دور دارند و به بهشت ابدی درارند چنین کس سعادت ابد یافت که زندگی دنیا جز متاعی فریبنده نیست
محققا شما را در مال و جان ازمایش خواهند کرد و از انها که پیش از شما کتاب اسمانی به انها داده شد و از مشرکان زخم زبان بسیار خواهید شنید و اگر صبر پیشه کرده و پرهیزکار شوید البته ظفر یابید که ثبات و تقوا سبب قوت اراده در کارهاست
و چون خدا از انان که کتاب به انها داده شد پیمان گرفت که حقایق کتاب اسمانی را برای مردم بیان کنید و کتمان مکنید پس انها عهد خدا را پشت سر انداخته و ایات الهی را به بهایی اندک فروختند پس بد معامله‌ای کردند
ای پیغمبر مپندار انهایی که به کردار زشت خود شادمانند و دوست دارند که مردم به اوصاف پسندیده‌ای که هیچ در انها نیست انها را ستایش کنند البته گمان مدار که از عذاب خدا رهایی دارند که انها را عذابی دردناک خواهد بود
خداست مالک اسمانها و زمین و خدا بر هر چیز تواناست
محققا در خلقت اسمانها و زمین و رفت و امد شب و روز دلائل روشنی است برای خردمندان عالم
انها که در هر حالت ایستاده و نشسته و خفته خدا را یاد کنند و دائم در خلقت اسمان و زمین بیندیشند و گویند پروردگارا تو این دستگاه با عظمت را بیهوده نیافریده‌ای پاک و منزهی ما را به لطف خود از عذاب دوزخ نگاهدار
ای پروردگار ما هر که را در اتش افکنی او را سخت خوار کرده‌ای و ستمکاران هیچ یاوری ندارند
پروردگارا ما صدای منادیی که خلق را به ایمان فرا می‌خواند که به پروردگارتان ایمان اورید شنیدیم و ایمان اوردیم پروردگارا از گناهان ما درگذر و زشتی کردار ما بپوشان و هنگام جان سپردن ما را با نیکان و صالحان محشور گردان
پروردگارا ما را از انچه به زبان رسولان خود وعده دادی نصیب فرما و ما را در روز قیامت محروم مگردان که تو هرگز در وعده تخلف نمی‌ورزی
پس خدا دعاهای ایشان را اجابت کرد که البته من که پروردگارم عمل هیچ کس از مرد و زن را بی‌مزد نگذارم زیرا شما از یکدیگرید و همه در نظر من یکسانید پس انان که از وطن خود هجرت نمودند و از دیار خویش بیرون رانده شدند و در راه من رنج کشیدند و جهاد کرده و کشته شدند همانا بدیهای انان را بپوشانم و انها را به بهشتهایی دراورم که زیر درختانش نهرها جاری است این پاداشی است از جانب خدا و نزد خدا است پاداش نیکو
دنیا تو را نفریبد چون بینی که کافران در شهرها به راحتی می‌گردند
این متاعی اندک است و پس از این جهان منزلگاه انان جهنم است و بد ارامگاهی است
لیکن انان که خداترس و با تقوایند منزلگاهشان بهشت‌هایی است که در زیر درختانش نهرها جاری است و در ان جاودانند در حالتی که خدا بر انها خوان احسان خود گسترده و انچه نزد خداست برای نیکان بهتر است
همانا برخی از اهل کتاب کسانی‌اند که به خدا و کتاب اسمانی شما و کتاب اسمانی خودشان ایمان اورند در حالی که مطیع فرمان خدا بوده و ایات خدا را به بهای اندک نفروشند ان طایفه را نزد خدا پاداش نیکوست و البته خدا حساب خلق را سریع و اسان خواهد رسید
ای اهل ایمان در کار دین صبور باشید و یکدیگر را به صبر و مقاومت سفارش کنید و مهیا و مراقب کار دشمن بوده و خداترس باشید باشد که فیروز و رستگار گردید