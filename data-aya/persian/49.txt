ای کسانی که ایمان اورده‌اید در هیچ کار بر خدا و رسول تقدم مجویید و از خدا پروا کنید که خدا شنوا و داناست
ای اهل ایمان فوق صوت پیغمبر صدا بلند مکنید و بر او فریاد بر مکشید چنانکه با یکدیگر بلند سخن می‌گویید که اعمال نیکتان در اثر بی ادبی محو و باطل شود و شما فهم نکنید
انان که نزد رسول خدا به صدای ارام و اهسته سخن گویند انها هستند که در حقیقت خدا دلهایشان را برای تقوا ازموده انهایند که امرزش و اجر عظیم دارند
به حقیقت مردمی که تو را از پشت حجره‌هایت به صدای بلند می‌خوانند اکثر مردم بی عقل و شعوری هستند
و اگر انها صبر می‌کردند تا وقتی که تو بر ایشان خارج شوی بسیار بر انها بهتر بود و باز هم اگر توبه کنند خدا بسیار امرزنده و مهربان است
ای مومنان هر گاه فاسقی خبری برای شما اورد تحقیق کنید مبادا از روی نادانی به قومی رنجی رسانید و سخت از کار خود پشیمان گردید
و بدانید رسول خدا در میان شماست که اگر در بسیاری از امور رای شما را پیروی کند خود به رنج و زحمت می‌افتید و لیکن خدا مقام ایمان را محبوب شما گردانید و در دلهاتان نیکو بیاراست و کفر و فسق و معصیت را زشت و منفور در نظرتان ساخت اینان به حقیقت اهل صواب و هدایتند
این مقام بر انان به فضل خدا و نعمت الهی حاصل گردید و خدا به احوال بندگان دانا و به صلاح نظام عالم اگاه است
و اگر دو طایفه از اهل ایمان با هم به قتال و دشمنی برخیزند البته شما مومنان بین انها صلح برقرار دارید و اگر یک قوم بر دیگری ظلم کرد با ان طایفه ظالم قتال کنید تا به فرمان خدا باز اید پس هر گاه به حکم حق برگشت با حفظ عدالت میان انها را صلح دهید و همیشه با هر دوست و دشمنی عدالت کنید که خدا بسیار اهل عدل و داد را دوست می‌دارد
به حقیقت مومنان همه برادر یکدیگرند پس همیشه بین برادران ایمانی خود صلح دهید و خداترس و پرهیزکار باشید باشد که مورد لطف و رحمت الهی گردید
ای اهل ایمان مومنان هرگز نباید قومی قوم دیگر را مسخره و استهزا کنند شاید ان قوم که مسخره می‌کنند از خود انان بهتر باشند و نیز بین زنان با ایمان قومی دیگری را سخریه نکنند که بسا ان قوم از خود ان زنان بهتر باشند و هرگز عیبجویی از همدینان خود مکنید و به نام و لقب‌های زشت یکدیگر را مخوانید که پس از ایمان به خدا نام فسق بر مومن نهادن بسیار زشت است و هر که توبه نکند چنین کسان بسیار ظالم و ستمکارند
ای اهل ایمان از بسیار پندارها در حق یکدیگر اجتناب کنید که برخی ظن و پندارها معصیت است و نیز هرگز از حال درونی هم تجسس مکنید و غیبت یکدیگر روا مدارید هیچ یک از شما ایا دوست می‌دارد که گوشت برادر مرده خود را خورد البته کراهت و نفرت از ان دارید پس بدانید که مثل غیبت مومن به حقیقت همین است و از خدا پروا کنید که خدا بسیار توبه پذیر و مهربان است
ای مردم ما همه شما را نخست از مرد و زنی افریدیم و ان گاه شعبه‌های بسیار و فرق مختلف گردانیدیم تا یکدیگر را بشناسید همانا بزرگوار و با افتخارترین شما نزد خدا با تقواترین شمایند همانا خدا کاملا دانا و اگاه است
اعراب بر تو منت گذارده و گفتند ما بی جنگ و نزاع ایمان اوردیم بگو شما که ایمانتان از زبان به قلب وارد نشده به حقیقت هنوز ایمان نیاورده‌اید لیکن بگویید ما اسلام اوردیم و از خوف جان به ناچار تسلیم شدیم و اگر خدا و رسول وی را اطاعت کنید او از اجر اعمال شما هیچ نخواهد کاست و از گناه گذشته می‌گذرد که خدا بسیار امرزنده و مهربان است
منحصرا مومنان واقعی ان کسانند که به خدا و رسول او ایمان اوردند و بعدا هیچ گاه شک و ریبی به دل راه ندادند و در راه خدا به مال و جانشان جهاد کردند اینان به حقیقت راستگو هستند
بگو ایا شما می‌خواهید خدا را به دین خود اگاه سازید که اظهار دیانت می‌کنید و حال انکه خدا انچه در اسمانها و زمین است همه را می‌داند و به کلیه امور عالم داناست
انها بر تو به مسلمان شدن منت می‌گذارند بگو شما به اسلام خود بر من منت منهید بلکه اگر راست می‌گویید و ایمان حقیقی دارید خدا بر شما منت دارد که شما را به سوی ایمان هدایت فرموده است
خدا اسرار غیب اسمانها و زمین را می‌داند و به انچه شما بندگان می‌کنید بیناست