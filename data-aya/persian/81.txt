هنگامی که افتاب تابان تاریک شود
و هنگامی که ستارگان اسمان تیره شوند و فرو ریزند
و ان گاه که گوهها به رفتار ایند
و ان گاه که شتران ده ماهه ابستن را که نزد عرب بسیار عزیز است به کلی رها کنند
و هنگامی که وحوش و طیور نیز به عرصه قیامت محشور شوند
و هنگامی که دریاهای اب چون اتش سوزان شعله‌ور گردد
و هنگامی که نفوس خلق همه با همجنس خود در پیوندند
و هنگامی که از دختران زنده به گور شده باز پرسند
که ان بی گناهان به چه جرم و گناه کشته شدند
و هنگامی که نامه اعمال خلق گشوده شود
و هنگامی که اسمان را از جای بر کنند
و هنگامی که اتش دوزخ را سخت بیفروزند
و هنگامی که بهشت را به اهلش نزدیک سازند
در ان هنگام که روز قیامت است هر نفسی هر انچه بر خود حاضر کرده همه را بداند
چنین نیست که منکران قران پندارند قسم یاد می‌کنم به ستارگان باز گردنده
که به گردش ایند و در مکان خود رخ پنهان کنند
قسم به شب تار هنگامی که روی جهان را تاریک گرداند
و قسم به صبح روشن وقتی که دم زند و عالم را به روی خود بیفروزد
قسم به این ایات که همانا قران کلام رسول بزرگوار حق جبرئیل است
که فرشته با قوت و قدرت است و نزد خدای مقتدر عرش با جاه و منزلت است
و در انجا فرمانده فرشتگان و امین وحی خداست
و رسول عصر شما هرگز دیوانه نیست
و او امین وحی را در افق اعلای مشرق درست مشاهده کرد
و این رسول شما بر وحی از عالم غیب بخل نمی‌ورزد و شما را از علم وحی خود اگاه می‌سازد
و قران او هرگز کلام شیطانی مردود نیست
پس شما به کجا می‌روید
این قران عظیم جز پند و نصیحت اهل عالم هیچ نیست
تا هر که از شما بندگان بخواهد راه راست حق پرستی و سعادت ابد پیش گیرد
و شما کافران راه حق را نمی‌خواهید مگر خدای افریننده عالم بخواهد