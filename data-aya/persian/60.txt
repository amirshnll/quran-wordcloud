ای کسانی که به خدا ایمان اورده‌اید هرگز نباید کافران را که دشمن من و شمایند یاران خود برگرفته و طرح دوستی با انها افکنید در صورتی که انان به کتابی که بر شما امد یعنی قران حق سخت کافر شدند رسول خدا و شما مومنان را به جرم ایمان به خدا از وطن خود اواره می‌کنند پس نباید اگر شما برای جهاد در راه من و طلب رضا و خشنودی من بیرون امده‌اید پنهانی با انها دوستی کنید و من به اسرار نهان و اعمال اشکار شما داناترم و هر که از شما چنین کند سخت به راه ضلالت شتافته است
هر گاه انها بر شما تسلط یابند باز همان دشمن دیرینند و هر چه بتوانند به دست و زبان بر عداوت شما می‌کوشند و چقدر دوست می‌دارند که شما کافر شوید
هرگز روز قیامت خویشان و فرزندان شما اگر مومن نباشند هیچ سودی برایتان ندارند که در ان روز خدا میان شما به کلی جدایی می‌افکند و خدا به هر چه کنید بیناست
برای شما مومنان بسیار پسندیده و نیکوست که به ابراهیم و اصحابش اقتدا کنید که انها به قوم مشرک خود گفتند ما از شما و بتهای شما که به جای خدا می‌پرستید به کلی بیزاریم ما مخالف و منکر شماییم و همیشه میان ما و شما کینه و دشمنی خواهد بود تا وقتی که تنها به خدای یگانه ایمان ارید الا انکه ابراهیم به پدر یعنی عموی خود گفت اگر ایمان اری من برای تو از خدا امرزش می‌طلبم که از شرک و عصیان گذشته تو درگذرد و هر گاه ایمان نیاوری دیگر من بر نجات تو از قهر و غضب خدا هیچ کاری نتوانم کرد بار الها ما بر تو توکل کردیم و رو به درگاه تو اوردیم و بازگشت تمام خلق به سوی توست
پروردگارا ما را مایه فتنه و امتحان کافران مگردان و پروردگارا ما را بیامرز که تنها تویی که بر هر کار بسیار مقتدری و به صلاح خلق کاملا اگاهی
البته برای شما مومنان هر که به خدا و ثواب عالم اخرت امیدوار است اقتدا به ابراهیم و یارانش نیکوست و هر که روی از خدا بگرداند خدا از طاعت خلق کاملا بی‌نیاز و به ذات خود ستوده صفات است
امید است که خدا دوستی میان شما و دشمنانتان به فتوحات اسلام و ایمان کفار برقرار گرداند و خدا قادر و خدا بسیار امرزنده و مهربان است
خدا شما را از انان که با شما در دین قتال و دشمنی نکرده و شما را از دیارتان بیرون ننمودند نهی نمی‌کند که با انان نیکی کنید و به عدالت و انصاف رفتار نمایید که خدا مردم با عدل و داد را بسیار دوست می‌دارد
و تنها شما را از دوستی کسانی نهی می‌کند که در دین با شما قتال کرده و از وطنتان بیرون کردند و بر بیرون کردن شما همدست شدند زنهار انها را دوست نگیرید و کسانی که با انان دوستی و یاوری کنند ایشان به حقیقت ظالم و ستمکارند
ای کسانی که ایمان اورده‌اید زنانی که به عنوان اسلام و ایمان از دیار خود هجرت کرده و به سوی شما امدند ممکن است جاسوس باشند شما از انها تحقیق کرده و امتحانشان کنید و البته خدا به صدق و کذب ایمانشان داناتر است اگر با ایمانشان شناختید انها را دیگر به شوهران کافرشان بر مگردانید که هرگز این زنان مومن بر ان کفار و ان شوهران کافر بر این زنان حلال نیستند ولی مهر و نفقه‌ای که شوهران مخارج ان زنان کرده‌اند به انها بپردازید و باکی نیست که شما با انان نکاح کنید در صورتی که اجر و مهرشان را بدهید و هرگز متوسل به حفاظت و عقد و پیمان زنان کافره نشوید و اگر زنانتان از اسلام به کفر برگشتند و نزد کافران رفتند از کفار مهر و نفقه مطالبه کنید انها هم اگر زنانشان ایمان اوردند و نزد شما امدند مهر و نفقه طلبند این حکم خداست که میان شما حکم می‌کند و خدا به حقایق امور دانا و به مصالح خلق اگاه است
و اگر از زنان شما کسانی مرتد شده به سوی کافران رفتند و شما در مقام انتقام بر امدید و غنیمت بردید به مردانی که زنانشان رفته‌اند به قدر همان مهر و نفقه‌ای که خرج کرده‌اند بدهید و از خدایی که به او ایمان اورده‌اید بترسید و پرهیزکار شوید
الا ای پیغمبر گرامی چون زنان مومن ایند که با تو بیعت کنند که دیگر هرگز شرک به خدا نیاورند و سرقت و زنا کاری نکنند و اولاد خود را به قتل نرسانند و بر کسی افترا و بهتان میان دست و پای خود نبندند یعنی فرزندی را که میان دست و پای خود پرورده و علم به ان از انعقاد نطفه او دارند به دروغ به کسی غیر پدرش نبندند و با تو در هیچ امر معروفی مخالفت نکنند بدین شرایط با انها بیعت کن و بر انان از خدا امرزش و غفران طلب که خدا بسیار امرزنده و مهربان است
الا ای اهل ایمان هرگز قومی را که خدا بر انان غضب کرده یعنی جهودان را یار و دوستدار خود مگیرید که انها از عالم اخرت به کلی مایوسند چنانکه کافران از اهل قبور نومیدند یعنی فرقی میان جهودان و اهل کتاب که خود را معتقد به خدا و قیامت می‌دانند با کافران بی‌عقیده در مقام عمل هیچ نیست که هیچ کدام طالب اخرت و در فکر قیامت ابدا نیستند