قسم به فرشتگانی که جان کافران را به سختی بگیرند
قسم به فرشتگانی که جان اهل ایمان را به اسایش و نشاط ببرند
و قسم به فرشتگانی که با کمال سرعت فرمان حق را انجام دهند
قسم به فرشتگانی که درنظم عالم بر هم سبقت گیرند
قسم به فرشتگانی که به فرمان حق به تدبیر نظام خلق می‌کوشند که قیامتی و حشری خواهد امد
روزی که ان لرزاننده یعنی نفخه صور الهی جهان را بلرزاند
و لرزاننده دیگر یعنی نفخه صور دیگر از پی ان در اید
در ان روز سخت دلهای برخی مضطرب و هراسان شود
که از ترس چشمها به زیر افکنند
مردم غافل دنیا گویند ایا ما پس از مرگ باز زندگانی دیگری خواهیم یافت
چگونه چون مردیم و استخوان ما پوسید زنده خواهیم شد
و گویند در این صورت که دیگر بار زنده شویم بسی زیانکار خواهیم بود
جز یک صدای مهیب که در صور اسرافیل کنند نشنوند
و ناگاه همه از خاک بر شوند و به صحرای قیامت رهسپار گردند
ایا خبر موسی عمران به تو رسیده
ان گاه که خدایش او را در وادی مقدس طوی قرب طور ندا کرد
که به سوی فرعون برو که او سخت به راه طغیان رفته است
پس بگو میل داری که از پلیدی خود پرستی و شرک پاک و پاکیزه شوی
و تو را به راه خدا هدایت کنم تا بترسی و به درگاه عظمت و قدرت او خاشع و فروتن شوی
پس ان ایت و معجزه بزرگتر را به او نمود
فرعون تکذیب و نافرمانی کرد
از ان پس که معجزه موسی دید باز روی از حق بگردانید و برای دفع موسی به جهد و کوشش برخاست
پس با رجال بزرگ دربار خود انجمن کرد و ندا داد
و گفت منم خدای بزرگ شما
خدا هم او را به عقاب دنیا و اخرت گرفتار کرد
تا به هلاکت او اهل ترس از خدا عبرت گیرند
ایا بنای شما ادمیان استوارتر است یا بنای اسمان بلند که خدا افرید
که سقفی بس بلند و محکم بنیان در کمال زیبایی استوار ساخت
و شامش را تیره و روزش را روشن گردانید
و زمین را پس از ان بگسترانید
و از ان اب و گیاه پدید اورد
و کوهها را بر روی ان استوار ساخت
تا از ان اب و گیاه که از بیابان و کوه بر انگیزد قوت شما و چهارپایانتان بر اید
پس چون ان واقعه بزرگ و حادثه عظیم قیامت پدید اید
در ان روز ادمی هر چه کرده به یاد ارد
و دوزخ برای بینندگان اشکار شود
پس هر کس از حکم شرع خدا سرکش و طاغی شد
و زندگی دنیا را برگزید
دوزخ جایگاه اوست
و هر کس از حضور در پیشگاه عز ربوبیت بترسید و از هوای نفس دوری جست
همانا بهشت منزلگاه اوست
از تو سوال کنند که قیامت کی بر پا شود
تو را چه کار است دیگر که از ان به یاد اری بسیار یاد اور شدی و منکران از تو نپذیرفتند
کار ان ساعت به خدای تو منتهی شود
تو را جز این نباشد که اهل ایمان را هر کس از یاد ان روز هراسان می‌شود به اهوال ان روز اگاه سازی
چون ان روز را مردم ببینند گویی همه عمر دنیا شامگاهی یا چاشتگاهی بیش نبوده است