قسم به صف زدگان چون فوج فرشتگان یا نماز گزاران یا سپاه اهل ایمان که صف ارایی کرده‌اند
قسم به منع و زجر کنندگان از عمل معصیت کاران یا رانندگان ابر و باران
قسم به تلاوت کنندگان ذکر همه کتب اسمانی یا ایات قران
که محققا خدای شما یکی است
همان خدای یکتا که افریننده اسمانها و زمین است و هر چه بین انهاست و افریننده مشرق‌ها و مغرب‌ها است
ما نزدیکترین اسمان را به زیور انجم بیاراستیم
و به شهاب ان انجم از تسلط هر شیطان سرکش گمراه محفوظ داشتیم
تا شیاطین هیچ از وحی و سخنان فرشتگان عالم بالا نشنوند و از هر طرف به قهر رانده شوند
هم به قهر برانندشان و هم به عذاب دائم قیامت گرفتار شوند
جز انکه کسی از شیاطین چون خواهد از عالم بالا خبری برباید هم او را تیر شهاب فروزان تعقیب کند
از این منکران قیامت بپرس که ایا خلقت انها سخت‌تر است یا موجودات با عظمت دیگر که ما خلق کرده‌ایم و ما اینان را در اول از گل چسبنده بیافریدیم
بلکه تو از انکار منکران تعجب کردی و انها هم به تمسخر پرداختند
و هر گاه به انها پند و اندرز دهند هیچ متذکر نمی‌شوند
و چون ایت و معجزی مشاهده کنند باز هم به فسوس و مسخره پردازند
و گویند این خود پیداست که سحری بیش نیست
و با تعجب و انکار گویند ایا چون ما مردیم و خاک و استخوان پوسیده شدیم باز زنده و برانگیخته می‌شویم
یا پدران گذشته ما زنده می‌شوند
بگو اری شما و هم پدرانتان خوار و ذلیل به محشر مبعوث خواهید شد
تنها به یک صیحه اسرافیل است که ناگاه همه زنده شده و از قبرها بر خیزند و عرصه قیامت را بنگرند
و گویند ای وای بر ما این است روز جزای اعمال
این است روز حکم بر نیک و بد که شما تکذیب ان می‌کردید
و خطاب شود که اینک ستمکاران را حاضر کنید با همسران یا پیروان و انچه معبود ایشان بود
که به جز خدا می‌پرستیدند و همه را به راه دوزخ راه نمایید
و در موقف حساب نگاهشان دارید که در کارشان سخت مسئولند
به انان خطاب شود که چرا شما در دفع عذاب به یکدیگر نصرت نمی‌کنید
بلکه در این روز انها همه سخت تسلیم و ذلیلند
و در ان هنگامه برخی از انان به بعضی دیگر رو نموده یعنی مرئوسین با روسا سوال و جواب کنند
گویند شما بودید که از سمت راست و چپ برای فریب ما می‌امدید
انها جواب دهند که به ما مربوط نیست بلکه شما خود ایمان نیاوردید
و ما بر شما تسلط و حجتی نداشتیم بلکه شما خودتان طاغی و سرکش مردمی بودید
پس امروز بر همه ما وعده انتقام خدایمان حتمی است و البته عذاب را خواهیم چشید
و ما شما را بدین سبب گمراه کردیم که خود گمراه بودیم
و در ان روز انها همه در عذاب مشترکند
ما چنین از بد کاران انتقام می‌کشیم
انها بودند که چون لا اله الا الله کلمه توحید به ایشان گفته می‌شد از قبول ان سرکشی می‌کردند
و می‌گفتند ایا ما به خاطر شاعر دیوانه‌ای دست از خدایان خود برداریم
چنین نیست که انها پنداشتند بلکه محمد صلی الله علیه و اله پیغمبر بزرگی است که برای تعلیم و هدایت خلق عالم با برهان روشن حق امد و حجت و معجزاتش صدق پیغمبران پیشین را نیز اثبات کرد
شما که او را تکذیب کردید امروز عذاب سخت و دردناک خواهید چشید
و جز به کردارتان مجازات نمی‌شوید
امروز همه مسئولند جز بندگان پاک برگزیده خدا
انان را در بهشت ابد روزی جسمانی و روحانی بی حساب معین است
میوه‌های گوناگون بهشتی و هم انها در ان عالم جاودانی بزرگوار و محترمند
در ان بهشت پر نعمت متنعمند
بر تختهای عالی رو به روی یکدیگر نشسته‌اند
حور و غلمان با جام شراب طهور بر انان دور می‌زنند
شرابی سپید و روشن که اشامندگان لذت کامل برند
نه در ان می‌خمار و دردسری و نه مستی و مدهوشی است
و در بزم حضورشان حوران زیبا چشمی است که جز به شوهر خود به هیچ کس ننگرند
گویی ان حوران در سفیدی و لطافت بیضه مکنونند یعنی تخم شتر مرغ که بسیار خوشرنگ است و شتر مرغ ان را با پر خویش می‌پوشاند تا غبار بر ان ننشیند م
در انجا مومنان بعضی با بعضی به صحبت روی کنند
یکی از انها گوید ای رفیقان بهشتی مرا در دنیا همنشینی کافر بود
که با من می‌گفت ایا تو وعده‌های بهشت و قیامت را باور می‌کنی
ایا چون مردیم و استخوان ما خاک راه شد باز زنده شویم و پاداش و کیفری یابیم
باز این گوینده بهشتی به رفیقان گوید ایا می‌خواهید نظر کنید و ان رفیق کافر را اینک در دوزخ بنگرید
ان گاه خود بنگرد و او را در میان دوزخ معذب بیند
به او گوید قسم به خدا که نزدیک بود مرا همچون خود هلاک گردانی
و اگر نعمت و لطف خدای من نگهدار نبود من هم به دوزخ نزد تو از حاضر شدگان بودم
و از خوشحالی گوید ایا دیگر ما را مرگی نخواهد بود
جز همان مرگ اول که در دنیا مردیم و دیگر هیچ رنج و عذابی بر ما نخواهد بود
این است همان سعادت و رستگاری بزرگ
انان که سعی و عملی می‌کنند باید بر مثل این بهشت جاودانی کنند نه بر دنیای دو روزه فانی
ایا این پذیرایی و مقام عالی بهتر است یا درخت زقوم جهنم
که ان درخت را ما بلای جان ستمکاران عالم گردانیدیم
ان زقوم به حقیقت درختی است که از بن دوزخ براید
میوه‌اش در خباثت گویی سرهای شیاطین است
اهل دوزخ از ان درخت خباثت ان طور می‌خورند که شکمها پر می‌سازند
پس از خوردن زقوم دوزخ بر انها امیزه‌ای از شراب سوزان خواهد بود
و باز هم رجوعشان به سوی عذاب دایم جهنم است
چرا که انها پدرانشان را در ضلالت و گمراهی یافتند
و باز از پی انها شتابان می‌رفتند
و قبل از اینان بیشتر پیشینیان هم سخت گمراه بودند
و ما رسولانی برای بیم و پند بر انها فرستادیم
همه را تکذیب کردند پس بنگر تا عاقبت کار ان امتهای بیم داده شده گمراه به چه سختی و هلاکت انجامید
جز بندگان پاک برگزیده خدا همه هلاک شدند
و همانا نوح ما را بر یاری خود ندا کرد و ما او را چه نیکو اجابت کردیم
و او را با اهل بیتش و پیروانش همه را از اندوه و بلای بزرگ هلاکت غرق نجات دادیم
و نژاد و اولاد او را روی زمین باقی داشتیم
و در میان ایندگان نام نیکویش بگذاشتیم
سلام و تحیت بر نوح خدا پرست در میان عالمیان باد
ما نیکوکاران را چنین پاداش می‌دهیم
که او به حقیقت از بندگان با ایمان ما بود
ان گاه دیگران را همه غرق دریای هلاک گردانیدیم
و از پیروان نوح در دعوت به توحید و خدا پرستی به حقیقت ابراهیم خلیل بود
که با قلبی پاک و سالم از شرک به سوی پروردگار خویش امد
هنگامی که با پدر یعنی عموی خود و قومش گفت شما به پرستش چه مشغولید
ایا رواست که به دروغ خدایانی به جای خدای یکتا بر می‌گزینید
پس در این صورت به خدای جهانیان چه گمان می‌برید و از قهر و انتقام خدا چگونه نمی‌ترسید
ان گاه ابراهیم تدبیری اندیشید و به ستارگان اسمان نگاهی کرد
و با قومش گفت که من بیمارم و نتوانم به جشن عید بتان ایم
قوم از او دست کشیده برگشتند و از بتخانه در پی نشاط عید به باغ و صحرا شتافتند
ابراهیم که بتخانه را خلوت یافت قصد بتهای انان کرد و گفت ایا شما غذا نمی‌خورید
چرا سخن نمی‌گویید شما چه خدایان بی‌اثر باطلی هستید
و محکم با تبر بر بتان زد و جز بت بزرگ همه را درهم شکست
قوم اگه شدند و با شتاب از پی انتقام به سوی او امدند
ابراهیم گفت ایا رواست که شما چیزی به دست خود بتراشید و ان را پرستش کنید
در صورتی که شما و انچه از بتان می‌سازید همه را خدا افریده
قوم حجت و برهانش نشنیدند و گفتند باید بر او اتشخانه‌ای بسازید و او را در اتش افکنید
نمرودیان قصد مکر و ستمش کردند ما هم انان را خوار و نابود ساختیم و اتش را بر او گلستان کردیم
و ابراهیم پس از نجات از بیداد نمرودیان به قومش گفت من با کمال اخلاص به سوی خدای خود می‌روم که البته هدایتم خواهد فرمود
بار الها مرا فرزند صالحی که از بندگان شایسته تو باشد عطا فرما
پس مژده پسر بردباری به او دادیم
ان گاه که ان پسر رشد یافت و با او به سعی و عمل شتافت یا در جهد و عبادت یا در سعی صفا و مروه با پدر همراه شد ابراهیم گفت ای فرزند عزیزم من در عالم خواب چنین می‌بینم که تو را قربانی راه خدا می‌کنم در این واقعه تو را چه نظری است جواب داد ای پدر هر چه ماموری انجام ده که ان شا الله مرا از بندگان با صبر و شکیبا خواهی یافت
پس چون هر دو تسلیم امر حق گشتند و او را برای کشتن به روی در افکند
و ما در ان حال که کارد به گلویش کشید خطاب کردیم که ای ابراهیم
تو ماموریت عالم رویا را انجام دادی کارد را از گلویش بردار ما نیکو کاران را چنین نیکو پاداش می‌دهیم
این ابتلا همان امتحانی است که حقیقت حال اهل ایمان را روشن می‌کند که در راه خدا از هر چیز می‌گذرند
و بر او گوسفندی فرستاده و ذبح بزرگی فدا ساختیم
و ثنای او را در میان ایندگان وا گذاردیم
سلام و تحیت خدا بر ابراهیم باد
ما نیکوان را این چنین پاداش نیکو می‌دهیم
زیرا او از بندگان با ایمان ما بود
و باز مژده فرزندش اسحاق را که پیغمبری از شایستگان است به او دادیم
و بر ابراهیم و اسحاق برکت و خیر بسیار عطا کردیم و از فرزندانشان برخی صالح و نیکوکار و برخی دانسته و اشکار به نفس خود ستمکار شدند
و همانا ما بر موسی و هارون منت گذاردیم
و هر دو را با قومشان از بلای بزرگ فرعونیان نجات دادیم
و انها را یاری دادیم تا بر فوعونیان به حقیقت غالب شدند
و به ان دو پیغمبر کتاب تورات روشن بیان را عطا کردیم
و هر دو را به راه راست خداپرستی هدایت کردیم
و برایشان نام نیک در میان ایندگان باقی گذاردیم
سلام و تحیت بر موسی و هارون باد
ما چنین نیکوان را پاداش نیکو می‌دهیم
زیرا هر دو از بندگان خاص با ایمان ما بودند
و همانا الیاس یکی از رسولان بزرگ خدا بود
وقتی که قومش را گفت ایا خداترس و پرهیزکار نمی‌شوید که ترک بت و خود پرستی کنید
ایا بت بعل نام را خدا می‌خوانید و خدای بهترین افریننده عالم را ترک می‌گویید
همان خدایی که افریننده شما و پدران گذشته شماست نه بتان جماد
قوم الیاس رسالت او را تکذیب کردند بدین سبب برای انتقام و عذاب به محشر احضار می‌شوند
و همه هلاک شوند جز بندگان پاک و برگزیده خدا
و از او در میان ایندگان نام نیکو باقی گذاردیم
سلام بر الیاس و ال یاسین باد
ما نیکوان را چنین پاداش نیکو می‌دهیم
زیرا او از بندگان خاص با ایمان ما بود
و لوط هم یکی از رسولان خدا بود
وقتی که ما خواستیم قوم او را کیفر کنیم او و اهل بیتش همه را نجات دادیم
به جز پیر زالی همسر او که در میان قومی که هلاک شدند باقی ماند
پس از نجات لوط و اهلش دیگران که بدکار بودند همه را هلاک ساختیم
و شما مردم اینک بر دیار ویران قوم لوط می‌گذرید و خرابه‌های ان را به چشم می‌نگرید در صبح
و شام ایا چشم عبرت نمی‌گشایید و عقل را کار نمی‌بندید
و یونس نیز یکی از رسولان بزرگ خدا بود
ان گاه که به کشتی پر جمعیتی گریخت زیرا به قومش وعده عذاب داد و انها از دل توبه و انابه کردند و خدا رفع عذاب کرد او به دریای روم گریخت تا نزد قوم خجل و شرمنده نرود
کشتی به خطر افتاد و اهل کشتی معتقد شدند که خطا کاری در میان انهاست خواستند قرعه زنند تا خطا کار را به قرعه تعیین کرده و غرق کنند یونس قرعه زد و به نام خودش افتاد و از مغلوب شدگان و غرق شوندگان گردید
و ماهی دریا او را به کام فرو برد و او در خور ملامت بود
و اگر او به ستایش و تسبیح خدا نپرداختی
تا قیامت در شکم ماهی زیست کردی
باز او را پس از چندین روز از بطن ماهی به صحرای خشکی افکندیم در حالی که بیمار و ناتوان بود
و در ان صحرا بر او درختی از کدو رویانیدیم تا به برگش سایه‌بان و پوشش کند
و او را بر قومی بالغ بر صد هزار یا افزون به رسالت فرستادیم
و ان قوم چون ایمان اوردند ما هم تا هنگامی معین مدت عمر ان قوم از نعمت خود بهره‌مندشان گردانیدیم
پس تو از این مشرکان که فرشتگان را دختران خدا می‌خوانند بپرس که ایا خدا را فرزندان دختر است و انان را پسر
یا انکه چون ما فرشتگان را خلق می‌کردیم انجا حاضر بودند و دیدند که انها را زن افریدیم
بدان که اینان از جهل خود بر خدا دروغی بسته و می‌گویند
خدا را فرزند می‌باشد البته دروغ می‌گویند
ایا خدا دختران را بر پسران برگزید
چرا چنین جاهلانه حکم می‌کنید
ایا با این ادله روشن باز متذکر نمی‌شوید
ایا برای عقیده باطل خود دلیل روشنی دارید
کتاب و برهان‌تان را بیاورید اگر راست می‌گویید
و فاسدتر از این عقیده انکه بین خدا و جن نسبت و خویشی برقرار کردند در صورتی که جنیان می‌دانند که این عقاید وهم و خرافات است و به محشر برای کیفر احضار خواهند شد
خدا ذات پاکش از این اوصاف که از جهل به او نسبت می‌دهند منزه است و همه شما مسئولید
جز بندگان پاک برگزیده خدا
که شما و معبودانتان
نتوانستید انها را مفتون و گمراه کنید
جز ان کس را که اهل دوزخ است
ای رسول ما مشرکان را بگو که فرشتگان می‌گویند هیچ کس از ما فرشتگان نیست جز انکه او را در بندگی حق مقامی معین است
و همه به فرمان خدا نیکو صف اراسته‌ایم
و دایم به تسبیح و ستایش او مشغولیم
و همانا کافران می‌گفتند
که اگر نزد ما کتابی از رسولان پیشین بود
ما هم البته از بندگان برگزیده خدا می‌بودیم
و دروغ می‌گفتند زیرا ان قران بزرگ خدا امد و به ان کافر شدند و به زودی کیفر خود را خواهند دانست
و همانا عهد ما در باره بندگانی که به رسالت فرستادیم چنین در علم ازلی سبقت گرفته است
که البته انها بر کافران فتح و فیروزی یابند
و همیشه سپاه ما بر دشمن غالبند
پس اینک روی از انها بگردان تا به وقتی معین
و عذاب دنیا و اخرت انها را به چشم ببین که انها هم به زودی فتح و فیروزی تو را خواهند دید
ایا کافران به تمسخر از تو عذاب ما را با تعجیل می‌طلبند
بدانند که چون عذاب قهر الهی پیرامون دیارشان فرود اید بر ان کافران شبی بگذرد که صبح بسیار بدی خواهند داشت
اینک روی از انها بگردان تا به وقتی معین
و عذاب و ذلت انها را به چشم ببین که انها هم به زودی فتح و فیروزی تو را خواهند دید
پاک و منزه است پروردگار تو که خدایی مقتدر و بی‌همتاست و از توصیف جاهلانه خلق مبراست
و سلام و تحیت الهی بر رسولان گرامی او باد
و ستایش مخصوص خداست که افریننده جهان‌ها و جهانیان است