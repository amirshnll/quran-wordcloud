الم این حرف اشاره به اسما الهی یا اسراری بین خدا و رسول اوست
ایا مردم چنین پنداشتند که به صرف اینکه گفتند ما ایمان به خدا اورده‌ایم رهاشان کنند و هیچ امتحانشان نکنند
و محققا ما اممی را که پیش از اینان بودند به امتحان و ازمایش اوردیم و همانا خدا دروغگویان و راستگویان را کاملا می‌شناسد
ایا انان که کار زشت و اعمال ناشایسته مرتکب می‌شوند پنداشتند که بر ما سبقت گیرند و از عقاب ما خلاصی یابند بسیار بد حکم می‌کنند
هر کس که به لقا خدا و مشاهده جمال و وصول به رحمت و جنت او امیدوار و مشتاق است بداند که هنگام اجل و وعده معین خدا البته فرا رسد و او به گفتار و کردار خلق شنوا و داناست
و هر که در راه ایمان جهد و کوشش کند به سود خود کند که خدا از طاعت و عبادت عالمیان البته بی‌نیاز است
و انان که ایمان اورده و نیکوکار شدند البته ما هم گناهانشان را محو و مستور کنیم و بهتر از ان اعمال نیکشان به انها پاداش دهیم
و ما به ادمی سفارش کردیم که در حق پدر و مادر خود نیکی کند و اگر انها خود مشرک باشند و کوشند تا تو به من که خدای یگانه‌ام از روی جهل و نادانی شرک اوری هرگز اطاعت امر انها مکن که رجوع شما به سوی من است و من شما را به پاداش هر عمل که به جای اورده‌اید اگاه می‌گردانم
و انان که ایمان اورده و کار نیکو کردند انان را البته به بهشت در صف صالحان و رتبه نیکان اریم
و بعضی مردم از راه نفاق می‌گویند ما به خدا ایمان اوردیم و چون رنج و ازاری در راه خدا ببینند فتنه و عذاب خلق را با عذاب خدا برابر شمرند یعنی همان قدر که ترس عذاب خدا انها را از کفر به ایمان می‌خواند ترس عذاب مردم هم از ایمان به کفر می‌کشد و هر گاه ظفر و نصرتی از جانب خدایت به مومنان رسید ان منافقان گویند ما هم با شما و هم ایین شما بودیم ایا خدا بر انچه در دلهای خلایق است داناتر نیست
و البته خدا هم به احوال اهل ایمان داناست و هم از درون منافقان اگاه است
و کافران به اهل ایمان گفتند شما طریقه ما را پیروی کنید اگر به خطا رفتید بار خطاهای شما را ما به دوش می‌گیریم در صورتی که هیچ از بار گناهشان را به دوش نگیرند انها دروغ می‌گویند
و انها علاوه بر بار سنگین گناهان خود بار گناهان هر که را گمراه کرده‌اند نیز به دوش می‌گیرند و روز قیامت از انچه دروغ می‌بستند سخت مواخذه می‌شوند
و همانا نوح را به رسالت به سوی قومش فرستادیم و او هزار سال پنجاه سال کم میان قوم درنگ کرد و چون همه ستمگر و ظالم بودند همه را طوفان هلاک فرا گرفت
و تنها خود نوح را با اصحاب کشتی او از غرق نجات دادیم و ان کشتی را برای خلق عالم ایتی از قدرت و رحمت خویش قرار دادیم
و ابراهیم را نیز فرستادیم که به قوم خود گفت خدا را بپرستید و از او بترسید که پرستش و ترس خدا اگر بدانید از هر چیز برای شما بهتر است
و بدانید که شما به جای خدا بتهایی جماد و بی‌اثر را می‌پرستید و دروغی می‌سازید که نام خدا بر انها می‌نهید اینک بدانید که انچه را جز خدا می‌پرستید قادر بر رزق شما نیستند پس روزی را از نزد خدا طلبید و او را پرستید و شکر نعمت وی به جای ارید و بدانید که باز رجوع شما به سوی اوست
و اگر شما مردم مکه رسالت این پیامبر را تکذیب می‌کنید عجبی نیست زیرا پیش از شما هم بسیاری از امم پیمبران خود را تکذیب کردند و بر رسول جز انکه به اشکار تبلیغ رسالت کند تکلیفی نیست
ایا مردم بارها به چشم خود ندیدند که خدا چگونه ابتدا خلق را ایجاد می‌کند و باز به اصل خود برمی‌گرداند این کار بر خدا بسیار اسان است
بگو که در زمین سیر کنید و ببینید که خدا چگونه خلق را ایجاد کرده تا از مشاهده اسرار خلقت نخست بر شما به خوبی روشن شود که سپس خدا نشاه اخرت را ایجاد خواهد کرد همانا خدا بر هر چیز تواناست
هر که را از اهل گناه بخواهد به عدل عذاب می‌کند و هر که را بخواهد به لطف و رحمت می‌بخشد و شما را به سوی او باز می‌گردانند
و شما مخلوق عاجز نه هرگز خدای قادر مطلق را در زمین و اسمان عاجز توانید کرد و نه جز خدا نگهبان و یاوری دارید
و انان که به ایات خدا و شهود لقای او کافر شدند انها از رحمت و نعمت بهشت من ناامیدند و سخت به عذاب دردناک گرفتار خواهند شد
بعد از این همه نصایح و اندرز ابراهیم باز قوم جز انکه گفتند او را بکشید و در اتش بسوزانید پاسخ ندادند و خدا او را از اتش نمرودیان نجات داد در این حکایت برای قومی که به خدا ایمان ارند ایتهایی از قدرت الهی پدیدار است
باز ابراهیم گفت ای مردم شما خود می‌دانید که بتهایی را که به جای خدای یکتا به خدایی بر گرفته‌اید تنها برای حفظ دوستی و استفاده مادی دو روزه دنیای خود اتخاذ کرده‌اید و چون روز قیامت شود در ان روز شما از یکدیگر بیزاری جویید و به یکدیگر لعن و نفرین کنید و جایگاه ابدی تمام شما اتش دوزخ است و هیچ یاوری ابدا ندارید
پس خواهر زاده‌اش لوط به او ایمان اورد و ابراهیم به او گفت که من از این دیار شرک هجرت به سوی خدای خود خواهم کرد که او بر حفظ من از دشمن مقتدر و به صلاح امورم داناست
و ما اسحاق و فرزند زاده‌اش یعقوب را به او عطا کردیم و در خاندانش مقام نبوت و کتاب اسمانی برقرار نمودیم و در دنیا هم به نعمت فرزندان صالح و نام نیکو و سایر نعم الهی اجر او را دادیم و در اخرت نیز وی در صف صالحان و هم رتبه مقربان خواهد بود
و لوط به رسالت فرستادیم که به قوم خود گفت شما به عمل زشتی اقدام می‌کنید که هیچ کس در عالم پیش از شما مرتکب نشده است
ایا شما به شهوترانی با مردان خلوت کرده و راه فطرت زناشویی را قطع می‌کنید و در مجامع خود بی هیچ خجلت به کار قبیح می‌پردازید قوم لوط جز انکه به طعنه گفتند اگر راست می‌گویی عذاب خدا را بر ما نازل کن به او ابدا جوابی ندادند
لوط گفت پروردگارا مرا بر محو این قوم فاسد یاری کن
و چون رسولان ما فرشتگان عالم قدس به ابراهیم بشارت فرزند اوردند گفتند ما به امر خدا اهل این دیار را که قومی سخت ظالم و بدکارند هلاک می‌کنیم
ابراهیم به فرشتگان گفت لوط هم که بنده صالح موحد پاکی است در این دیار است پاسخ دادند که ما به احوال ان که در این دیار است بهتر اگاهیم ما او را با همه اهل بیتش غیر زن وی که در میان اهل هلاکت باقی ماند البته نجات خواهیم داد
و چون رسولان ما نزد لوط امدند لوط از امدن انها که ناشناس و با صورت زیبا بودند اندوهگین و دلتنگ گردید و فرشتگان گفتند هیچ بیمناک و غمگین مباش که ما تو را با همه اهل بیتت غیر ان زن کافرت که در میان اهل هلاک واماند نجات می‌دهیم
ما بر اهل این دیار که فاسق و بدکارند از اسمان عذابی سخت نازل کنیم
و همانا از ان دیار لوط اثار خرابی را وا گذاشتیم تا ایتی روشن برای عبرت عاقلان باشد
و شعیب را که برادر مهربانی برای قومش بود به رسالت به سوی اهل مدین فرستادیم او با قوم گفت که ای قوم همیشه خدا را پرستید و به روز قیامت و سعادت اخرت امیدوار باشید و هرگز در روی زمین فساد و تبهکاری مکنید که اسایش دو گیتی در این نصایح است
قوم شعیب او را تکذیب کردند و به کیفر ان شبی زلزله‌ای سخت انان را در گرفت و صبحگاه همه را در خانه‌هاشان مرگ به زانو در اورد
و قوم عاد و ثمود را که منازل خراب و ویران شان را به چشم می‌بینید انها نیز با انکه بینا و هوشیار بودند چون شیطان اعمال زشتشان را در نظرشان نیکو جلوه داد و از راه حق انها را باز داشت همه را هلاک و نابود گردانیدیم
و قارون و فرعون و هامان را هم که موسی علیه السلام با معجزات روشن به هدایت انها امد و به او نگرویدند و باز در زمین تکبر و ظلم و طغیان کردند همه را هلاک کردیم و بر قهر حق سبقت نگرفتند و راه نجاتی نیافتند
ما هر طایفه‌ای را به کیفر گناهش مواخذه کردیم بعضی را بر سرشان سنگ بلا فرو باریدیم و برخی را صیحه عذاب اسمانی در گرفت و برخی را به زلزله زمین و گروهی دیگر را به غرق دریا به هلاکت رسانیدیم و خدا به انان هیچ ستم نکرد لیکن انها خود در حق خویش ستم می‌کردند
مثل حال انان که خدا را فراموش کرده و غیر خدا را به دوستی و سرپرستی برگرفتند در سستی و بی‌بنیادی حکایت خانه‌ای است که عنکبوت بنیاد کند و اگر بدانند سست‌ترین بنا خانه عنکبوت است
خدا بر انچه که به غیر او بخوانند و پرستش کنند اگاه است و او بر انتقام اهل شرک و ریا مقتدر و به دقایق امور عالم داناست
و ما این همه مثلها را برای مردم می‌زنیم تا حقایق برای انها روشن شود و لیکن به جز مردم دانشمند کسی تعقل در انها نخواهد کرد
خدا اسمانها و زمین را به حق و در کمال حکمت افریده نه بر باطل و لغو و عبث و در این خلقت اسمان و زمین ایت و نشانه‌ای از ربوبیت برای اهل ایمان کاملا پدیدار است
ای رسول ما انچه را که از کتاب اسمانی قران بر تو وحی شد بر خلق تلاوت کن و نماز را که بزرگ عبادت خداست به جای ار که همانا نماز است که اهل نماز را از هر کار زشت و منکر باز می‌دارد و همانا ذکر خدا بزرگتر و برتر از حد اندیشه خلق است و خدا به هر چه برای خشنودی او و به یاد او کنید اگاه است
و شما مسلمانان با اهل کتاب یهود و نصاری و مجوس جز به نیکوترین طریق بحث و مجادله مکنید مگر با ستمکاران از انها و با اهل کتاب بگویید که ما به کتاب اسمانی قران که بر ما نازل شده و به کتب اسمانی شما به همه ایمان اورده‌ایم و خدای ما و شما یکی است و ما تسلیم و مطیع فرمان اوییم
و ما همچنان که بر رسولان پیشین کتاب اسمانی تورات و انجیل و زبور فرستادیم بر تو هم ای رسول کتاب اسمانی قران را نازل کردیم پس انان که به ان کتب که بر ایشان فرستادیم ایمان اوردند به این کتاب نیز ایمان ارند و از این گروه اهل مکه هم بعضی به انان ایمان اورند و به جز کافران هیچ کس ایات ما را انکار نخواهد کرد
و تو از این پیش نه توانستی کتابی خواند و نه خطی نگاشت که در ان صورت مبطلان منکر قران در نبوتت شک و ریبی می‌کردند و می‌گفتند این کتاب به وحی خدا نیست و خود از روی کتب سابقین جمع و تالیف کرده است
بلکه این قران ایات روشن الهی است در لوح سینه انان که از خدا نور علم و دانش یافتند و ایات ما را جز مردم ستمکار انکار نکنند
و کافران گفتند این مرد اگر رسول خداست چرا بر او ایات و معجزاتی از جانب خدایش نازل نشد بگو ایات نزد خدا و به امر خدا است من که رسولم جز انکه خلق را از انتقام خدا بترسانم وظیفه ندارم
ایا اینان را که تقاضای معجزه می‌کنند این معجزه کفایت نکرد که چنین کتاب بزرگ را که بر انان تلاوت می‌شود ما بر تو فرستادیم و همانا در ان برای اهل ایمان البته رحمت و یاد اوری و پندی خواهد بود
بگو میان من و شما خدا گواهی کافی است که او به هر چه در اسمانها و زمین است اگاه است و انان که به باطل گرویدند و به خدا کافر شدند هم انان به حقیقت زیانکاران عالمند
منکران به تمسخر از تو تقاضای تعجیل در نزول عذاب می‌کنند و اگر وقت معین ان در علم ازلی قیامت نبود عذاب حق بر انها می‌رسید و البته ناگهانی در حالی که غافل و بی‌خبر باشند بر انان خواهد امد
و این کافران از تو به تعجیل عذاب می‌طلبند در صورتی که شراره عذاب جهنم به کافران احاطه نموده است
اینان را متذکر ساز به ان روزی که عذاب خدا از بالا و زیر پا انها را فرو گیرد و خدا یا منادی حق گوید امروز بچشید کیفر انچه در دنیا عمل می‌کردید
این بندگان با ایمان من زمین من بسیار وسیع است در این صورت اگر از جور کفار در سرزمینی به تنگ امده و به کفر مجبور شوید از انجا به دیار دیگر هجرت کنید و هر کجا باشید مرا منحصرا به اخلاص پرستش کنید
هر نفسی طعم ناگوار مرگ را خواهد چشید و پس از مرگ شما را به سوی ما باز گردانند
و انان که ایمان اوردند و به اعمال نیکو پرداختند البته انها را به عمارات عالی بهشتی که زیر درختانش نهرها جاری است منزل دهیم که در ان زندگانی ابدی کنند انجا پاداش نیکویی برای نیکوکاران عالم است
انان که در راه دین خدا صبر و شکیبایی پیشه کردند و بر پروردگار خود توکل می‌نمودند
و در کار رزق به خدا توکل کنید نه بر سعی خود که چه بسیار حیوانات که خود بار روزی خود نکشند خدا بدون هیچ کوشش به انها و هم به شما روزی می‌رساند و او شنوا ی دعای محتاجان و دانا به احوال بندگان است
و اگر از این کافران مشرک سوال کنی که اسمانها و زمین را که افریده و خورشید و ماه مسخر فرمان کیست به یقین جواب دهند که خدا افریده پس چگونه با این اقرار از توحید و معرفت خدا رویگردان می‌شوند
خداست که هر کس از بندگان را خواهد وسیع روزی و یا تنگ روزی می‌گرداند که همانا او به هر چیزی از مصالح خلایق داناست
و اگر از این کافران مشرک سوال کنی که ان کیست که از اسمان باران نازل سازد تا زمین را به ان پس از فصل خزان و مرگ گیاهان باز به نسیم جانبخش بهار زنده گرداند به یقین جواب دهند که ان خداست بگو ستایش مخصوص خدای یکتاست اری و لیک اکثر این مردم عقل خود را به کار نگیرند تا این حقیقت را دریابند
این زندگانی چند روزه دنیا اگر نه در پرستش حق و سعادت اخرت صرف شود افسوس و بازیچه‌ای بیش نیست و زندگانی اگر مردم بدانند به حقیقت‌دار اخرت است که حیاتش جاوید و نعمتش بی‌رنج و زوال است
این مردم مشرک چون به کشتی نشینند و به دست امواج خطر افتند در ان حال تنها خدا را به اخلاص کامل در دین می‌خوانند و چون از خطر دریا به ساحل نجاتشان رساند باز به خدای یکتا مشرک می‌شوند
تا هر نعمتی را که ما به انها عطا کرده‌ایم کفران کنند و تا مدتی بهره‌مند باشند اما به زودی خواهند دانست
ایا کافران اهل مکه ندیدند که ان شهر را حرم امن و امان قرار دادیم در صورتی که از اطرافشان مردم ضعیف را به قتل و غارت می‌ربایند ایا باز به باطل می‌گروند و به نعمت خدا کافر می‌شوند
ایا هیچ کس از ان که بر خدا دروغ بست و رسول حق را که برای هدایت او امد تکذیب کرد در عالم ستمکارتر هست ایا جایگاه کافران ستمکار در اتش دوزخ نیست
و انان که در راه ما به جان و مال جهد و کوشش کردند محققا انها را به راه‌های معرفت و لطف خویش هدایت می‌کنیم و همیشه خدا یار نکوکاران است