و قسم به ده شب اول ذیحجه که بندگان خدا به دعا و ذکر مشغولند
قسم به حق جفت که کلیه موجودات عالم است و به حق فرد که ذات یکتای خداست
و قسم به شب تار هنگامی که برود
ایا در این امور که قسم به انها یاد شد نزد اهل خرد لیاقت سوگند نیست
ایا ندیدی که خدای تو با عاد قوم هود چه کرد
و نیز به اهل شهر ارم یا قوم ارم که صاحب قدرت و عظمت بودند چگونه کیفر داد
در صورتی که مانند ان شهری در استحکام و بزرگی و تنعم در بلاد عالم ساخته نشده بود
و نیز به قوم ثمود که در دل ان وادی سنگ را شکافته و کاخها بر خود از سنگ می‌ساختند چه کیفر سخت داد
و نیز فرعون و فرعونیان را که صاحب قدرت و سپاه بسیار بود چگونه به دریای هلاک غرق نمود
انان که در روی زمین ظلم و طغیان کردند
و بسیار فساد و فتنه انگیختند
تا انکه خدای تو بر انها تازیانه عذاب پی در پی فرستاد
خدای تو البته در کمینگاه ستمکاران است
اما انسان کم ظرف ضعیف بی صبر چون خدا او را برای ازمایش و امتحان کرامت و نعمتی بخشد در ان حال مغرور ناز و نعمت شود و گوید خدا مرا عزیز و گرامی داشت
و چون او را باز برای ازمودن تنگ روزی کند دلتنگ و غمین شود و گوید خدا مرا خوار گردانید
چنین نیست بلکه به گناه بخل و طمع خوار شوید چون هرگز یتیم نوازی نکنید
و فقیر را بر سفره طعام خود به میل و رغبت ننشانید
و مال ارث را به تمامی می‌خورید و مراعات حق وارثان ضعیف مانند زنان و دختران و صغیران را نمی‌کنید
و سخت فریفته و مایل به مال دنیا می‌باشید و به ثواب اخرت هیچ نمی‌پردازید
چنین نیستت که دنیا طلبان پندارند روز قیامتی نیست روزی کهه از زلزله پی در پی زمین به کلی خرد و متلاشی شود
و ان هنگام امر خدا و فرشتگان صف در صف به عرصه محشر ایند
و ان روز جهنم را پدید بیاورند همان روز ادمی متذکر کار خود گردد و ان تذکر چه سود به حال او بخشد
با حسرت و ندامت گوید ای کاش برای زندگانی ابدی امروزم کار خیری انجام می‌دادم
و ان روز به مانند عذاب خدا هیچ کس عذاب نکند
و به مانند به بند هلاک کشیدن او هیچ کس به بند نکشد
ان هنگام به اهل ایمان خطاب لطف رسد که ای نفس قدسی مطمئن و دل ارام
به حضور پروردگارت باز ای که تو خشنود به نعمتهای ابدی او و او راضی از توست
باز ای و در صف بندگان خاص من در ای
و در بهشت من داخل شو
نه سوگند به این بلد مکه معظم و مسجد کعبه محترم