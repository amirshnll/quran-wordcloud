ما انسان را از اب نطفه مختلط بی حس و شعور خلق کردیم و او را می‌ازماییم و بدین سبب دارای قوای چشم و گوش و مشاعر و عقل و هوش گردانیدیم
ما به حقیقت راه حق و باطل را به او نمودیم حال خواهد هدایت پذیرد و شکر این نعمت گوید و خواهد ان نعمت را کفران کند
ما برای کیفر کافران غل و زنجیرها و اتش سوزان مهیا ساخته‌ایم
نکوکاران عالم که در این ایه حضرت علی و فاطمه و حسنین علیهم السلام و شیعیانشان به اجماع خاصه و اخبار عامه مقصودند در بهشت از جام شرابی نوشند که طبعش در لطف و رنگ و بوی کافور است
از سرچشمه گوارایی ان بندگان خاص خدا می‌نوشند که به اختیارشان هر کجا خواهند جاریش سازند
به عهد و نذر خود وفا می‌کنند و از روزی که شر و سختیش همه اهل محشر را فراگیرد می‌ترسند
و هم بر دوستی او یعنی خدا به فقیر و طفل یتیم و اسیر طعام می‌دهند
و گویند ما فقط برای رضای خدا به شما طعام می‌دهیم و از شما هیچ پاداش و سپاسی هم نمی‌طلبیم
ما از قهر پروردگار خود به روزی که از رنج و سختی ان رخسار خلق در هم و غمگین است می‌ترسیم
خدا هم از شر و فتنه ان روز انان را محفوظ داشت و به انها روی خندان و دل شادمان عطا نمود
و پاداش ان صبر کامل بر ایثارشان باغ بهشت و لباس حریر بهشتی لطف فرمود
که در ان بهشت بر تختها ی عزت تکیه زنند و انجا نه افتابی سوزان بینند و نه سرمای ز مهریر بلکه در هوایی بسیار خوش و باغی وسیع و دلکش تفرج کنند
و سایه درختان بهشتی بر سر انها و میوه‌هایش در دسترس و به اختیار انهاست
و ساقیان زیبای حور و غلمان با جامهای سیمین و کوزه‌های بلورین بر انها دور زنند
که ان بلورین کوزه‌ها به رنگ نقره خام و به اندازه و تناسب اهلش مقدر کرده‌اند
و انجا شرابی که طبعش چون زنجبیل گرم و عطراگین است به انها بنوشانند
در انجا چشمه‌ای است که سلسبیلش نامند
و دور ان بهشتیان پسرانی زیبا که تا ابد نوجوانند و خوش سیما به خدمت می‌گردند که در انها چو بنگری از فرط صفا گمان بری که لولو منثورند
و چون ان جایگاه نیکو را مشاهده کنی عالمی پر نعمت و کشوری بی نهایت بزرگ خواهی یافت
بر بالای بهشتیان لطیف دیبای سبز و حریر ستبر است و بر دستهاشان دستبند نقره خام و خدایشان شرابی پاک و گوارا از کوثر عنایت بنوشاند
این بهشت به حقیقت پاداش اعمال شماست و سعی و اشتیاقتان در راه طاعت حق مشکور و مقبول است
محققا ما این قران عظیم الشان را بر تو فرو فرستادیم
پس بر اطاعت حکم پروردگارت صبور و شکیبا باش و هیچ از مردم بدکار کفر کیش اطاعت مکن
و نام خدایت را صبح و شام به عظمت یاد کن
و شب را برخی در نماز به سجده خدا پرداز و شام دراز به تسبیح و ستایش او صبح گردان
این مردم کافر غافل همه دنیای نقد عاجل را دوست می‌دارند و ان روز قیامت سخت سنگین را به کلی از یاد می‌برند
ما اینان را افریدیم و محکم بنیان ساختیم و هرگاه بخواهیم همه را فانی ساخته و مانندشان قوم دیگر خلق می‌کنیم
این ایات پند و تذکری است پس هر که سعادت و حسن عاقبت بخواهد راهی به سوی خدای خود پیش گیرد
و شما کافران راه حق را نمی‌خواهید مگر خدای بخواهد و به قهر شما را به این راه بدارد که البته خدا دانا و به صلاح بندگان اگاه است
هر که را بخواهد در بهشت رحمت خود داخل گرداند و برای ستمکاران عالم عذاب دردناک مهیا ساخته است