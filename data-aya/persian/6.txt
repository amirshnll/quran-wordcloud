ستایش خدای راست که اسمانها و زمین را افرید و تاریکی‌ها و روشنایی را مقرر داشت و با انکه نظم اسمان و زمین دلیل یکتایی اوست باز کافران به پروردگار خود شرک می‌اورند
اوست خدایی که شما را از گلی افرید پس فرمان اجل و مرگ را بر همه کس معین کرد و اجلی که معین و معلوم است به نزد اوست باز شما شک در ایات او می‌کنید
و اوست خدا در همه اسمانها و در زمین که از نهان و اشکار شما با خبر است و بدانچه می‌کنید اگاه است
و هیچ ایتی از ایات الهی بر اینان نیامد جز انکه از روی جهل و عناد از ان روی گردانیدند
حق را که بر انها امد جدا تکذیب کردند پس به زودی خبر انچه که ان را به سخریه گرفتند به انان می‌رسد
ایا ندیدند پیش از ایشان چه بسیار گروهی را هلاک نمودیم و حال انکه در زمین به انها قدرت و تمکنی داده بودیم که شما را نداده‌ایم و از اسمان بر انها باران رحمت ظاهر و رحمت باطن که کتاب اسمانی است پیوسته فرستادیم و نهرها در زمین جاری ساختیم پس چون نافرمانی کردند ان‌ها را هلاک نمودیم و گروهی دیگر بعد از انها پدید اوردیم
و اگر ما کتابی بر تو فرستیم در کاغذی که ان را به دست خود لمس کنند باز کافران گویند این نیست مگر سحری اشکار
و گفتند چرا اگر محمد صلی الله علیه و اله و سلم رسول است بر او فرشته‌ای نازل نشد و چنانچه فرشته‌ای بفرستیم کار تمام شود و دیگر لحظه‌ای انها مهلت نخواهند یافت
و چنانچه رسول را فرشته‌ای قرار می‌دادیم باز هم او را به صورت مردی در می‌اوردیم و بی‌شک سبب می‌شدیم که همان اشتباهی که برای دیگران پیش می‌اوردند برای خودشان پیش اید
ای پیغمبر پیش از تو هم امم گذشته پیغمبران خود را سخت استهزا کردند پس انان را کیفر این عمل دامنگیر شد
بگو ای پیغمبر که در روی زمین بگردید ان گاه بنگرید که عاقبت سخت انها که تکذیب کردند چگونه بود
به مشرکان بگو که انچه در اسمانها و زمین است ملک کیست اگر انها نگویند تو باز گو همه ملک خداست که بر خویش رحمت و بخشایش را فرض و لازم کرده البته شما را در روز قیامت که بی‌هیچ شک خواهد امد جمع می‌گرداند ولی کسانی که خود را به زیان افکندند ایمان نمی‌اورند
و هر چه در شب و روز ارامش یافته همه ملک خداست و او شنوا و داناست
بگو ایا غیر خدا را به یاری و دوستی برگزینم در صورتی که افریننده اسمان و زمین خداست و او روزی می‌بخشد و خود از طعام بی‌نیاز است بگو من مامورم که اول شخصی که تسلیم حکم خداست باشم و البته از گروهی که به خدا شرک اورند نباش
بگو من اگر نافرمانی خدای خود کنم از عذاب ان روز بزرگ سخت می‌ترسم
هر کس در ان روز از عذاب برهد همانا به رحمت خدا نائل گردیده است و این فیروزی و سعادتی اشکار است
و اگر از خدا به تو ضرری رسد هیچ کس جز خدا نتواند تو را از ان ضرر برهاند و اگر از او به تو خیری رسد هیچ کس تو را از ان منع نتواند کرد که او بر هر چیز تواناست
بگو خداست که کمال اقتدار و توانایی را بر بندگان دارد و اوست که درستکار و اگاه است
بگو گواهی کدام چیز بزرگتر است از گواهی خدا بگو خدا میان من و شما گواه است و وحی شده به من ایات این قران تا به ان شما و هر کس را که خبر این قران به او رسد بترسانم ایا شما به راستی گواهی دهید که با خدای یکتا خدایان دیگری وجود دارد بگو من گواهی ندهم بگو محققا او خدایی یکتاست و من بیزارم از انچه شما شریک خدا قرار می‌دهید
انان که ما کتاب به انها فرستادیم او را یعنی محمد صلی الله علیه و اله و سلم را به مانند فرزندان خود می‌شناسند انان که خود را به زیان انداختند به او ایمان نمی‌اورند
و کیست ستمکارتر از ان کس که بر خدا دروغ بست یا ایات او را تکذیب کرد هرگز ستمکاران را رستگاری نخواهد بود
و یاد کن روزی که همه انها را جمع اوریم پس به انها که شرک اوردند گوییم به کجا شدند انها که به گمان شما شریک خدا بودند
ان گاه پس از ان همه فریفتگی به بتان در پیشگاه حق عذری نیابند جز انکه از بتان بیزاری جسته و گویند سوگند به خدا پروردگارمان که هرگز شرک نیاوردیم
بنگر که چگونه بر خود دروغ بستند و انچه به دروغ به خدا بسته و شریک قرار می‌دادند همه از دست انها رفت و محو و نابود شد
و بعضی از انان به سخن تو گوش فرا دارند ولی ما پرده بر دلهاشان نهاده‌ایم که فهم ان نتوانند کرد و در گوشهای انها سنگینی نهاده‌ایم و اگر همه ایات الهی را مشاهده کنند باز بدان ایمان نمی‌اورند تا انجا که چون نزد تو ایند در مقام مجادله بر امده ان کافران گویند این ایات چیزی جز افسانه‌های پیشینیان نیست
همین کسانند که هم مردم را از فیض ان منع می‌کنند و هم خود را محروم می‌دارند و غافل از انند که تنها خود را به هلاکت می‌افکنند
و اگر ببینی حال انها را هنگامی که بر اتش دوزخشان بازدارند که در ان حال با نهایت حسرت گویند ای کاش ما را به دنیا باز می‌گردانیدند تا دیگر ایات خدا را تکذیب نکرده و ایمان می‌اوردیم
بلکه وبال انچه پیش از این پنهان می‌داشتند بر انها اشکار شده و اگر بار دیگر هم به دنیا برگردند باز همان اعمال زشتی را که از ان نهی شدند اعاده خواهند کرد و انان دروغ می‌گویند
و کافران گفتند جز همین زندگی دنیایی ما دیگر زندگی دیگری نخواهد بود و ما هرگز بعد از مرگ زنده نخواهیم شد
و اگر سختی حال انها را ان‌گاه که در پیشگاه عدل خدا بازداشته شوند مشاهده کنی که خدا به انها خطاب کند ایا این عذاب قیامت حق نبود جواب دهند چرا سوگند به ذات پروردگارمان که حق بود پس خدا گوید که اینک عذاب را به کیفر کفرتان بچشید
انان که لقا خدا را تکذیب کردند البته زیانکار شدند تا ان گاه که ساعت قیامت ناگهان انها را فرا رسد گویند دریغا که در این باره کوتاهی کردیم پس بار گناهان خویش را بر پشت گیرند زنهار که بد بار گرانی به دوش می‌گیرند
و زندگی دنیا جز بازی و هوسرانی هیچ نیست و همانا سرای دیگر برای اهل تقوا نیکوتر است ایا تعقل نمی‌کنید
ما به تحقیق می‌دانیم که کافران در تکذیب تو سخنانی می‌گویند که تو را افسرده و غمگین می‌سازد دل شاد دار که ان ستمکاران نه تو را تکذیب می‌کنند بلکه ایات خدا را انکار می‌کنند
و همانا پیغمبران پیش از تو را هم تکذیب کردند و انها بر همه تکذیبها و اذیت‌های منکران صبر و تحمل کردند تا ان گاه که یاری ما شامل حال انها شد و دل قوی‌دار که هیچ کس کلمات خدا را تغییر نتواند داد و تحقیقا اخبار پیغمبران پیش به تو رسیده است
و چنانچه انکار و اعتراض انها تو را سخت و گران می‌اید اگر توانی نقبی در زمین بساز یا نردبانی بر اسمان برافراز تا ایتی بر انها اوری و اگر خدا می‌خواست همه را مجتمع بر هدایت می‌کرد پس تو البته از جاهلان مباش
تنها زنده دلان عالم که گوش شنوا دارند اجابت می‌کنند و مردگان را خدا برمی‌انگیزد ان گاه خلایق به سوی حق بازگردانده می‌شوند
و کافران گفتند چرا بر او معجزه‌ای از خدا فرو نیامد بگو خدا بر اینکه ایتی فرستد قادر است و لیکن بیشتر انان نمی‌دانند
و هر جنبنده‌ای در زمین و هر پرنده‌ای در هوا که به دو بال پرواز می‌کند همگی طایفه‌هایی مانند شما نوع بشر هستند ما در کتاب افرینش بیان هیچ چیز را فرو گذار نکردیم ان گاه همه به سوی پروردگار خود محشور می‌شوند
و انان که تکذیب ایات ما کردند کر و گنگ در ظلمات جهل به سر برند مشیت الهی هر کس را خواهد گمراه سازد و هر که را خواهد به راه راست هدایت کند
بگو اگر راست می‌گویید مرا گویید که اگر عذاب خدا یا ساعت مرگ بر شما فرا رسد ایا در ان ساعت سخت غیر خدا را می‌خوانید
بلکه در ان هنگام تنها خدا را می‌خوانید تا اگر مشیت او قرار گرفت شما را از سختی برهاند و انچه را که با خدا شریک قرار می‌دهید به کلی فراموش می‌کنید
و همانا ما پیغمبرانی به سوی امتان پیش از تو فرستادیم پس چون اطاعت نکردند به بلاها و مصیبتها گرفتارشان ساختیم شاید به درگاه خدا گریه و زاری کنند
پس چرا وقتی که بلای ما به انها رسید تضرع و زاری نکردند تا نجات یابند ولی بدین سبب که نکردند دلهاشان را قساوت فرا گرفت و شیطان کردار زشت انان را در نظرشان زیبا نمود
پس چون انچه به انها تذکر داده شد همه را فراموش کردند ما هم ابواب هر چیز را به روی ان‌ها گشودیم تا چون به نعمتی که به انها داده شد شادمان و مغرور شدند ناگاه انها را به کیفر اعمالشان گرفتار کردیم و ان هنگام خوار و نا امید گردیدند
پس ریشه گروه ظالمان کنده شد و ستایش خدای را که پروردگار جهانیان است
بگو مرا گویید اگر خدا گوش و چشمهای شما را گرفت و مهر بر دل شما نهاد تا کور و کر و جاهل شدید کدام خدایی غیر از خدا هست که این نعمت‌ها را به شما باز دهد بنگر که ما چگونه ایات را به انواع گوناگون بیان می‌کنیم باز انها اعراض می‌کنند
بگو چه خواهید کرد اگر عذاب خدا شما را به ناگاه پنهان یا اشکار در رسد ایا کسی به جز گروه ستمکار هلاک خواهد شد
و ما پیغمبران را جز برای انکه مژده دهند و بترسانند نفرستادیم پس هر کس ایمان اورد و کار شایسته کرد هرگز بر انان بیمی نیست و ابدا اندوهگین نخواهند بود
و هر که ایات ما را تکذیب کرد به انان در اثر فسق و زشتکاری عذاب خواهد رسید
بگو من شما را نمی‌گویم که گنج‌های خدا نزد من است و نه انکه از غیب الهی اگاهم و نمی‌گویم که من فرشته‌ام من پیروی نمی‌کنم جز انچه را که به من وحی می‌رسد بگو ایا کور و بینا برابرند ایا فکر و اندیشه نمی‌کنید
و انان را که از احضار در پیشگاه عدل خدا ترسانند به ایات قران متنبه ساز و بترسان که جز خدا انها را یاور و شفیعی نیست باشد که پرهیزکار شوند
و انان را که صبح و شام خدا را می‌خوانند و قصدشان فقط خداست از خود مران که نه چیزی از حساب انها بر تو و نه چیزی از حساب تو بر انهاست پس اگر ان خداپرستان را از خود برانی از ستمکاران خواهی بود
و همچنین ما برخی را به برخی دیگر بیازمودیم تا انکه به طعن گویند ایا بر این فقیران خدا در میان ما به نعمت اسلام منت نهاد ایا خدا از این منکران به احوال سپاسگزاران فقرا داناتر نیست
هرگاه انان که به ایات ما می‌گروند نزد تو ایند بگو سلام بر شما باد خدا بر خود رحمت و مهربانی را فرض نمود که هر کس از شما کار زشتی به نادانی کرد و بعد از ان توبه کند و اصلاح نماید البته خدا بخشنده و مهربان است
و همچنین ما ایات را مفصل بیان کنیم تا حق روشن شود و تا راه گنهکاران معین و اشکار شود
بگو که مرا از پرستش ان خدایان باطل که شما می‌پرستید منع فرموده‌اند بگو من پیروی هوسهای شما نکنم تا مبادا گمراه شده و راه هدایت نیابم
بگو من هر چه می‌گویم با برهانی از سوی پروردگارم است و شما تکذیب ان می‌کنید عذابی که شما بدان تعجیل می‌کنید امر ان به دست من نیست فرمان جز خدا را نخواهد بود که به حق دستور می‌دهد و او بهترین حکم فرمایان است
بگو اگر به دست من بود عذابی که به تعجیل می‌طلبید کار میان من و شما خاتمه می‌یافت و خدا به احوال ظالمان داناتر است
و کلیدهای خزائن غیب نزد اوست کسی جز او بر ان اگاه نیست و نیز انچه در خشکی و دریاست همه را می‌داند و هیچ برگی از درخت نمی‌افتد مگر انکه او اگاه است و نه هیچ دانه‌ای در زیر تاریکی‌های زمین و نه هیچ تر و خشکی جز انکه در کتابی مبین مسطور است
و اوست خدایی که چون شب به خواب می‌روید جان شما را برمی‌گیرد و نزد خود می‌برد و کردار شما را در روز می‌داند و پس از ان خواب شما را بر می‌انگیزد تا اجلی که در قضا و قدر او معین است به پایان رسد سپس هنگام مرگ به سوی او باز می‌گردید ان گاه به نتیجه انچه کرده‌اید شما را اگاه گرداند
و اوست خدایی که قهر و اقتدارش مافوق بندگان است و فرشتگانی را به نگهبانی بر شما می‌فرستد تا ان گاه که هنگام مرگ یکی از شما فرا رسد رسولان ما او را می‌میرانند و در قبض روح شما هیچ کوتاهی نخواهند کرد
سپس به سوی خدای عالم که به حقیقت مولای بندگان است بازگردانده می‌شوند اگاه باشید حکم خلق با خداست و او زودترین حسابرسان است
بگو ان کیست که شما را از تاریکی‌های بیابان و دریا نجات می‌دهد گاهی که او را به تضرع و زاری و از باطن قلب می‌خوانید که اگر ما را از این مهلکه نجات داد پیوسته شکرگزار او خواهیم بود
بگو خداست که شما را از ان تاریکی‌ها نجات می‌دهد و از هر اندوهی می‌رهاند باز هم به او شرک می‌اورید
بگو او تواناست که بر شما عذابی از اسمان یا زمین فرستد یا شما را به اختلاف کلمه و پراکندگی درافکند و بعضی را به عذاب بعضی گرفتار کند بنگر چگونه ما ایات خود را به طرق مختلف بیان می‌کنیم شاید مردم چیزی بفهمند
و قوم تو ان را تکذیب کردند در صورتی که حق محض همان بود بگو من نگهبان شما نیستم
برای هر خبری وقت معینی است و به زودی اگاه می‌شوید
و چون گروهی را دیدی که برای خرده گیری و طعن زدن در ایات ما گفتگو می‌کنند از انان دوری گزین تا در سخنی دیگر وارد شوند و چنانچه شیطان البته فراموشت ساخت بعد از انکه متذکر کلام خدا شدی دیگر با گروه ستمکاران مجالست مکن
بر کسانی که پرهیزکارند عقوبت حساب بدکاران نخواهد بود لیکن بر انهاست که بدان را پند داده و متذکر سازند شاید پرهیز کنند
و انان را که دین خود را بازیچه و سرگرمی گرفتند و زندگانی دنیا انها را فریب داد به حال خود واگذار همین قدر انها را به این قران تذکر ده تا مبادا کسی به عمل خود عاقبت گرفتار شود و او را جز خدا دادرس و شفیعی نباشد و اگر هر چه برای اسایش خود از عذاب فدا دهد از او نپذیرند انها همان کسانی هستند که عاقبت به کیفر اعمالشان به هلاکت می‌رسند و به کیفر کفرشان شرابی از حمیم جهنم و عذابی دردناک دارند
بگو ایا ما خدا را رها کرده و چیزی را مانند بتان که هیچ قادر به نفع و ضرر ما نباشد به خدایی بخوانیم و بعد از انکه خدا ما را هدایت نمود باز به خوی جاهلیت برگردانده شویم مانند کسی که فریب و اغوای شیطان او را در زمین سرگردان ساخته است در حالی که او را یارانی است که او را به راه راست می‌خوانند که نزد ما بیا بگو هدایت خدا به حقیقت هدایت است و ما ماموریم که تسلیم فرمان خدای جهانیان باشیم
و نماز به پا دارید و از خدا بترسید و اوست که به سوی او محشور می‌شوید
و اوست خدایی که اسمانها و زمین را به حق افرید و روزی که بگوید موجود باش ان چیز بی‌درنگ موجود خواهد شد سخن او حق است و پادشاهی و فرمان عالم روزی که در صور بدمند تنها با اوست و دانای نهان و اشکار است و هم او به تدبیر خلق دانا و بر همه چیز اگاه است
و یاد کن وقتی که ابراهیم به پدرش ازر عمو و مربیش بود گفت ایا بتها را به خدایی اختیار کرده‌ای من تو و پیروانت را در گمراهی اشکار می‌بینم
و این چنین ما به ابراهیم ملکوت و باطن اسمانها و زمین را ارائه دادیم تا یکتایی پروردگارش را دریابد و تا به مقام اهل یقین رسد
پس چون شب بر او نمودار شد ستاره درخشانی دید گفت این پروردگار من است چون ان ستاره غروب کرد گفت من چیزهای غروب کردنی و ناپدید شدنی را دوست ندارم به خدایی نخواهم گرفت
پس چون ماه تابان را دید گفت این خدای من است وقتی ان هم ناپدید گردید گفت اگر خدای من مرا هدایت نکند همانا من از گمراهانم
پس چون خورشید درخشان را دید گفت این است خدای من این بزرگتر است چون ان هم ناپدید گردید گفت ای قوم من من از انچه شما شریک خدا قرار می‌دهید بیزارم
من با ایمان خالص روی به سوی خدایی اوردم که افریننده اسمانها و زمین است و من هرگز از مشرکان نیستم
قوم ابراهیم با او در مقام خصومت و احتجاج برامدند گفت ایا با من درباره خدا محاجه می‌کنید و حال انکه خدا مرا هدایت کرده و هیچ از انچه شما شریک خدا می‌خوانید بیمی ندارم مگر انکه خدا بر من چیزی بخواهد پروردگار من علمش به همه موجودات محیط است ایا متذکر نمی‌شوید
و من چگونه از انچه شما شریک خدا قرار می‌دهید بترسم در حالی که شما از شرک اوردن به خدا نمی‌ترسید با انکه هیچ برهان و حجتی را بر ان شرک بر شما نازل نکرده است ایا کدام یک از ما دو گروه به ایمنی سزاوارتریم اگر شما فهم سخن می‌کنید
انان که ایمان اورده و ایمان خود را به ستمی نیالودند ایمنی انها راست و هم انها حقیقتا هدایت یافته‌اند
این است حجتی که ما ابراهیم را بر قومش دادیم ما هر که را بخواهیم به درجات رفیع بالا می‌بریم که خدای تو به نظام و صلاح عالمیان اگاه و داناست
و ما به ابراهیم اسحاق و یعقوب را عطا کردیم و همه را به راه راست بداشتیم و نوح را پیش از ابراهیم و فرزندانش داود و سلیمان و ایوب و یوسف و موسی و هارون را هدایت نمودیم و این چنین نیکوکاران را پاداش می‌دهیم
و هم زکریا و یحیی و عیسی و الیاس را هدایت کردیم که همه از نیکوکارانند
و نیز اسماعیل و یسع و یونس و لوط را هدایت کردیم و ما همه ان پیغمبران را بر عالمیان شرافت و برتری دادیم
و نیز برخی از پدران و فرزندان و برادران انها را فضیلت داده و انان را بر دیگران برگزیدیم و به راه راست هدایت نمودیم
این است راهنمایی خدا که به ان هر یک از بندگانش را بخواهد هدایت می‌کند و اگر به خدا شرک می‌اوردند اعمال انها نابود می‌شد
انها کسانی بودند که ما به انها کتاب و فرمان و مقام نبوت عطا کردیم پس اگر این قوم به اینها کافر شوند ما قومی را که هرگز کافر نشوند مانند علی و شیعیانش که در دل و جان ایمان دارند بدینها برگمارده‌ایم
انها کسانی بودند که خدا خود انها را هدایت نمود تو نیز از راه انها پیروی نما و امت را بگو که من مزد رسالت از شما نمی‌خواهم این نیست جز یاد اوری و پندی برای اهل عالم که به یاد خدا متذکر شوند
و انها خدا را ان گونه که باید نشناختند که گفتند خدا بر هیچ کس از بشر کتابی نفرستاده بگو کتاب توراتی را که موسی اورد و در ان نور علم و هدایت خلق بود چه کسی بر او فرستاد که شما ایات ان را در اوراق نگاشته بعضی را اشکار می‌نمایید و بسیاری را پنهان می‌دارید و انچه را شما و پدرانتان نمی‌دانستید به شما اموختند بگو خداست که رسول و کتاب فرستد سپس انها را بگذار تا به بازیچه خود فرو روند
و این قران کتابی است که ما فرستادیم با خیر و برکت بسیار و گواه صدق سایر کتب اسمانی که در مقابل اوست تا مردم را به پاداش الهی مژده دهی و تا خلق را از اهل مکه و هر که به اطراف ان است بیم دهی و انان که به اخرت ایمان اوردند به این کتاب نیز ایمان خواهند اورد و انها اوقات نمازشان را محافظت می‌نمایند
و کیست ستمکارتر از ان که بر خدا دروغی بندد و یا وحی به او نرسیده گوید به من وحی می‌رسد و نیز گوید من هم محققا مانند ان کتاب که خدا فرستاده خواهم اورد و اگر فضاحت و سختی حال ستمکاران را ببینی ان گاه که در سکرات موت گرفتار می‌شوند و فرشتگان برای قبض روح انها دست قهر و قدرت بر اورند و گویند جان از تن به در کنید امروز کیفر عذاب و خواری می‌کشید چون بر خدا سخن به ناحق می‌گفتید و از حکم ایات او گردنکشی و تکبر می‌نمودید
و محققا شما یکایک به سوی ما باز امدید ان گونه که اول بار شما را بیافریدیم و انچه را که از مال و جاه به شما داده بودیم همه را پشت سر وانهادید و ان شفیعان را که به خیال باطل شریک ما در خود می‌پنداشتید با شما نمی‌بینیم همانا میان شما و انان جدایی افتاد و انچه شفیع خود می‌پنداشتید از دست شما رفت
خداست که در جوف زمین دانه و هسته را می‌شکافد زنده را از مرده و مرده را از زنده پدید می‌ارد ان که چنین تواند کرد خداست پس به کجا گردانیده می‌شوید و نسبت خدایی را به انان که نتوانند می‌دهید
خداست شکافنده پرده صبحگاهان و شب را برای اسایش خلق مقرر داشته و خورشید و ماه را به نظمی معین او به گردش دراورده این تقدیر خدای مقتدر داناست
و نیز اوست که چراغ ستارگان را برای رهیابی شما در تاریکی‌های بیابان و دریا قرار داده است همانا ما ایات خود را برای مردم دانا به تفصیل بیان کردیم
و هم اوست خدایی که همه شما را از یک تن در ارامگاه رحم و ودیعتگاه صلب بیافرید ما نیکو ایات خود را برای اهل بصیرت مفصل بیان نمودیم
و هم اوست خدایی که از اسمان ابی فرو بارید پس هر نبات را بدان رویاندیم و سبزه‌ها را از زمین برون اوردیم و از ان سبزه‌ها دانه‌هایی که بر روی هم چیده شده بیرون اریم و از شکوفه نخل خوشه‌هایی است به هم پیوسته و باغهای انگور و زیتون و انار که برخی شبیه و برخی نامشابه به هم است خلق کنیم شما در ان باغها هنگامی که میوه ان پدید اید و برسد با چشم تعقل بنگرید که در ان ایات و نشانه‌هایی از قدرت خدا برای اهل ایمان هویداست
و گروهی از کافران اهریمنان را شریک خدا شمردند در حالی که ان‌ها افریده خدا هستند و گروهی عزیر و مسیح و فرشتگان را از روی نادانی پسران و دخترانی برای او تراشیدند در صورتی که او از همه این نسبت‌ها برتر و منزه است
اوست پدید ارنده اسمانها و زمین چگونه وی را فرزندی تواند بود در حالی که او را جفتی نیست و او همه چیز را افریده و به همه چیز داناست
این است وصف پروردگار شما که جز او هیچ خدایی نیست افریننده هر چیز است پس او را پرستش کنید و او نگهبان همه موجودات است
او را هیچ چشمی درک ننماید و او همه بینندگان را مشاهده می‌کند و او لطیف و نامرئی و به همه چیز خلق اگاه است
ایات الهی و کتب اسمانی که سبب بصیرت شماست البته از طرف پروردگارتان امد پس هر کس بصیرت یافت خود به سعادت رسید و هر کس که کور بماند خود در زیان افتاد و من نگهبان شما نیستم
و این چنین ما ایات قران را به انواع گوناگون بیان کنیم تا وسیله هدایت شود ولی عاقبت کافران نادان گویند تو اینها را به درس اموخته‌ای و تا ان را برای اهل دانش بیان کنیم
ای پیغمبر هر چه از خدا به تو وحی شد از ان پیروی کن که خدایی جز ان ذات یکتا نیست و از مشرکان روی بگردان
و اگر خدا می‌خواست انها شرک نمی‌اوردند و ما تو را نگهبان ایشان نکردیم و تو وکیل انها نیستی
و شما مومنان به انچه مشرکان غیر از خدا می‌خوانند دشنام ندهید تا مبادا انها از روی ظلم و جهالت خدا را دشنام دهند این چنین ما عمل هر قومی را در نظرشان زینت داده‌ایم سپس بازگشت انها به سوی پروردگارشان است و خدا انان را به کردارشان اگاه می‌گرداند
و به خدا به سخت ترین سوگندهای خود قسم یاد کردند که البته اگر ایتی بیاید ایمان ارند بگو ایات از طرف خداست و شما مومنان چه می‌دانید و چگونه به گفته این کافران مطمئن می‌شوید انها همان مردم معاندند که اگر ایتی هم اید هرگز ایمان نمی‌اورند
و ما دل و دیده اینان را چنانکه اول بار ایمان نیاوردند اکنون نیز از ایمان بگردانیم و انها را به حال طغیان و سرکشی واگذاریم تا در ورطه ضلالت فرومانند
و اگر فرشتگان را بر انها می‌فرستادیم و مردگان با انان سخن می‌گفتند و هر چیزی را رویارویشان فراهم می‌اوردیم باز ایمان نمی‌اوردند مگر به مشیت خدا لیکن اکثرشان مشیت نافذ حق را نمی‌دانند
و همچنین ما هر پیغمبری را از شیطانهای انس و جن دشمنی در مقابل برانگیختیم که انها برخی با برخی دیگر برای اغفال مومنان سخنان اراسته ظاهر فریب اظهار کنند و اگر پروردگار تو می‌خواست چنین نمی‌کردند پس اینها را با دروغشان واگذار
تا بیازماییمشان و تا به گفتار فریبنده ان اهریمنان انان که به اخرت ایمان نیاورند دل سپرده و بدان خشنود باشند و تا انچه می‌توانند به گناه و تبهکاری الوده شوند
ایا من غیر خدا حاکم و داوری بجویم و حال انکه او خدایی است که کتابی چون قران که همه چیز در ان بیان شده به شما فرستاد و انان که به انها کتاب فرستادیم یهود و نصاری می‌دانند که این قران از خدای تو به حق بر تو فرستاده شده پس در ان البته هیچ شک و تردید راه مده
کلام خدای تو از روی راستی و عدالت به حد کمال رسید و هیچ کس تبدیل و تغییر ان کلمات نتواند کرد و او خدای شنوا و داناست
و اگر پیروی از اکثر مردم روی زمین کنی تو را از راه خدا گمراه خواهند کرد که اینان جز از پی گمان و هوا و هوس نمی‌روند و جز اندیشه باطل و دروغ چیزی در دست ندارند
محققا خدای تو خود داناتر است به حال ان که از راه او گمراه است و ان که به راه او هدایت یافته است
پس شما مومنان چنانچه به ایات خدا ایمان دارید از انچه نام خدا بر ان ذکر شده تناول کنید
چرا از انچه نام خدا بر ان ذکر شده نمی‌خورید و بر خود حرام می‌کنید در صورتی که انچه خدا بر شما حرام کرده به تفصیل بیان نموده جز انچه به ان ناگزیر می‌شوید که باز حلال است و بسیاری از مردم به هوای نفس خود از روی جهل دیگران را به گمراهی کشند همانا خدا به تجاوز کنندگان از حدود داناتر است
و هر گناه و عمل زشت را در ظاهر و باطن ترک کنید که محققا کسانی که کسب گناه کنند به زودی به کیفر ان خواهند رسید
و از انچه نام خدا بر ان ذکر نشده نخورید که ان فسق و تبه کاری است و اهریمنان سخت به دوستان و پیروان خود وسوسه کنند تا با شما به جدل و منازعه برخیزند و اگر شما هم از انان پیروی کنید مانند انها مشرک خواهید شد
و ایا کسی که مرده جهل و ضلالت بود ما او را زنده کردیم و به او روشنی علم و دیانت دادیم تا به ان روشنی میان مردم سرافراز رود مثل او مانند کسی است که در تاریکی‌ها ی جهل فرو رفته و از ان به در نتواند گشت اری کردار بد کافران در نظرشان چنین جلوه‌گر شده است
و همچنین ما قرار دادیم که در هر دیاری روسای بدکار ستمگر با مردم انجا مکر اندیشند و در حقیقت مکر جز با خویشتن نمی‌کنند و به این هم اگاه نیستند
و چون ایتی برای هدایت انها امد گفتند ما ایمان نیاوریم تا مانند انچه به رسولان خدا داده شد به ما نیز داده شود خدا بهتر می‌داند که در کجا رسالت خود را مقرر دارد به زودی مجرمان را خدا خوار سازد و عذابی سخت به واسطه مکری که می‌اندیشیدند بر انان فرو فرستد
پس هر که را خدا هدایت او خواهد قلبش را برای پذیرش اسلام باز و روشن گرداند و هر که را خواهد گمراه نماید به حال گمراهی واگذارد دل او را از پذیرفتن ایمان تنگ و سخت گرداند که گویی می‌خواهد از زمین بر فراز اسمان رود این چنین خدا انان را که به حق نمی‌گروند مردود و پلید می‌گرداند
و این راه خدای توست که مستقیم است ما ایات خود را برای گروهی که بدان پند می‌گیرند به خوبی روشن ساختیم
انها را نزد خدا دار سلامت و خانه اسایش است و خدا دوستدار و سرپرست انهاست برای انکه نیکوکار بودند
و یاد ار روزی که همه انها را محشور می‌کند و به شیاطین خطاب کند که ای گروه جن شما بسیاری از انسانها را پیرو خود ساختید در ان حال دوستداران شیاطین از جنس بشر گویند پروردگارا ما بعضی از اضلال بعضی دیگر بهره‌مند گردیده و به اجلی که معین نموده‌ای رسیدیم خدا گوید اتش منزلگاه شماست و همیشه در ان خواهید بود مگر انچه خدا بخواهد که برخی را بیرون اورد که پروردگار تو درست کردار و داناست
و همچنین ما برخی ستمکاران را بر بعض دیگر به مخالفت برگماریم به سبب انچه کسب می‌کردند
ان گاه خدا گوید ای گروه جن و انس مگر برای هدایت شما از جنس خود شما رسولانی نیامدند که ایات مرا برای شما می‌خواندند و شما را از مواجه شدن با این روز سخت می‌ترساندند انها با نهایت پشیمانی جواب دهند که ما به جهالت و بدی بر خود گواهی می‌دهیم و زندگانی دنیا انها را مغرور ساخت و در ان حال می‌فهمند و بر خود گواهی می‌دهند که به راه کفر می‌رفتند
این فرستادن رسل برای این است که خدا اهل دیاری را تا اتمام حجت نکرده و انها غافل و جاهل باشند به ستم هلاک نگرداند
و هر کس از بندگان به عملی که کرده رتبه خواهد یافت و خدای تو از عمل هیچ کس غافل نخواهد بود
و خدای تو از خلق بی‌نیاز و به همه مهربان است و اگر بخواهد شما را ببرد و همه را فانی گرداند ان گاه هر که را بخواهد جانشین شما کند چنان که شما را از نسل گروهی دیگر پدید اورد
هر چه به شما وعده دادند محققا خواهد امد و شما بر قدرت و مقدرات خدا غالب نخواهید شد
بگو ای قوم من شما را هر چه در خور است و بر ان توانایی دارید عمل کنید من نیز در خور خویش عمل نیک می‌کنم ان گاه البته من به اجر خود رسم و شما به زودی اگاه خواهید شد که ان کس که عاقبت منزلگاه خوش دارد کیست البته ستمکاران را رستگاری نیست
و برای خدا از روییدنیها و چهارپایانی که افریده نصیبی معین کردند و به گمان خودشان گفتند این سهم برای خدا و این سهم برای دیگر شریکان و بتان ما پس ان سهمی که شریکانشان را بود به خدا نمی‌رسید و ان که برای خدا بود به شریکان می‌رسید حکمی سخت جاهلانه و ناشایسته می‌کنند
و همچنین در نظر بسیاری از مشرکان عمل کشتن فرزندان را بتهای ایشان نیکو جلوه داده تا انکه انان را با این عمل هلاک سازند و در دین فطریشان به غلط و اشتباه اندازند و اگر خدا می‌خواست چنین نمی‌کردند پس انها را با انچه از خرافات می‌بافند واگذار
و به پندار جاهلانه خویش گفتند اینها چهار پایان و زراعتهایی است که بر همه ممنوع و مخصوص بتان است نباید از ان بخورد مگر ان کس که ما بخواهیم و چهارپایانی است که سواری انها حرام است و چهارپایانی را نیز بدون ذکر نام خدا ذبح می‌کنند چون در این احکام به خدا دروغ بستند خدا به زودی انها را مجازات خواهد کرد
و گفتند انچه در شکم این چهارپایان است مخصوص مردان ماست و بر زنان ما حرام است و اگر مرده باشد همه مردان و زنان در ان شریک باشند خداوند انها را به مجازات این گفتار به زودی می‌رساند و خدا درست کردار و داناست
البته انان که فرزندان خود را به سفاهت و نادانی کشتند و انچه را که خدا نصیبشان کرد با افترا به خدا حرام شمردند زیانکارند اینان سخت گمراه شدند و هدایت نیافتند
و او ان خدایی است که برای شما بستانها از درختان داربستی و درختان ازاد و درختان خرما و زراعتها که میوه و دانه‌های گوناگون ارند و زیتون و انار و میوه‌های مشابه و نامشابه افرید شما هم از ان میوه‌ها هرگاه برسد تناول کنید و حق ان را زکات فقیران را در روز درو و جمع‌اوری ان بدهید و اسراف نکنید که خدا مسرفان را دوست نمی‌دارد
و از بعضی چهارپایان استفاده باربری و سواری کنید از انچه روزی شما کرده بخورید و از پی اغوای شیطان نروید که او شما را دشمنی اشکار است
برای شما بندگان هشت جفت از جنس بره دو صنف نر و ماده و از جنس بز دو صنف افرید و حلال کرد بگو ایا از این دو جنس نر یا ماده یا بچه‌ای که در شکم ماده‌هاست کدام یک را خدا حرام کرده است شما به من مدرک قطعی ارائه دهید اگر راست می‌گویید
و نیز از جنس شتر دو صنف نر و ماده و از جنس گاو دو صنف افرید و حلال نمود به انها بگو ایا از این دو جنس نر یا ماده یا بچه‌ای که در شکم ماده‌هاست کدام را حرام کرده است مگر شما حاضر بودید که خدا بر این حرمت به شما توصیه نموده کیست ستمکارتر از ان کس که به خدا دروغ بست تا به جهل خود مردم را گمراه کند البته خدا ستمکاران را هدایت نخواهد کرد
بگو در احکامی که به من وحی شده من چیزی را که برای خورندگان طعام حرام باشد نمی‌یابم جز انکه میته باشد یا خون ریخته جهنده یا گوشت خوک که پلید است و یا حیوانی که بدون ذکر نام خدا از روی فسق و نافرمانی ذبح کنند و در همین ها که حرام شده هرگاه کسی به خوردن انها مضطر گردید صرف کند در صورتی که از روی ستم و از راه تعدی از فرمان خدا نباشد همانا خدای تو بسیار بخشنده و مهربان است
و بر یهودان هر حیوان ناخن دار و از جنس گاو و گوسفند نیز پیه انها را حرام کردیم مگر انچه در پشت انهاست یا به بعض روده‌ها یا به استخوانها امیخته است انها چون ستم کردند ما به ان حکم انها را مجازات کردیم و البته سخنان ما راست است
پس اگر تو را تکذیب کنند بگو خدای شما با انکه دارای رحمت بی منتها است عذابش از بدکاران باز داشته نخواهد شد
انان که شرک اوردند خواهند گفت اگر خدا می‌خواست ما و پدرانمان مشرک نمی‌شدیم و چیزی را حرام نمی‌کردیم بدین گفتار پیشینیان ایشان نیز تکذیب رسل کردند تا انکه طعم عذاب ما را چشیدند بگو ایا شما بر این سخن مدرک قطعی دارید تا به ما ارائه دهید همانا شما پیروی جز از خیالات باطل نمی‌کنید و جز به گزافه و دروغ سخن نمی‌گویید
بگو برای خدا حجت بالغه و رساست اگر می‌خواست همه شما را هدایت می‌کرد
بگو گواهان خود را بیاورید بر اینکه خدا این را و ان را حرام کرده پس هرگاه گواهی دادند چون دروغ می‌گویند تو با انها گواهی مده و پیروی مکن از هوای نفس انها که ایات خدا را تکذیب کردند و به قیامت ایمان نمی‌اورند و برای خدای خود همتا قرار می‌دهند
بگو بیایید تا انچه خدا بر شما حرام کرده همه را بر شما بخوانم و ان اینکه به هیچ وجه شرک به خدا نیاورید و به پدر و مادر احسان کنید و دیگر اولاد خود را از بیم فقر نکشید ما شما و انها را روزی می‌دهیم و دیگر به کارهای زشت اشکار و نهان نزدیک نشوید و نفسی را که خدا حرام کرده محترم شمرده جز به حق به قتل نرسانید خدا شما را به این اندرزها سفارش نموده باشد که تعقل کنید
و هرگز به مال یتیم نزدیک نشوید جز به ان وجه که نیکوتر است تا انکه به حد رشد و کمال رسد و به راستی و عدالت کیل و وزن را تمام بدهید ما هیچ کس را جز به قدر توانایی او تکلیف نکرده‌ایم و هرگاه سخنی گویید به عدالت گرایید هر چند درباره خویشاوندان باشد و به عهد خود وفا کنید این است سفارش خدا به شما باشد که متذکر و هوشمند شوید
و این است راه راست من از ان پیروی کنید و از راههای دیگر که موجب تفرقه شما از راه اوست متابعت نکنید این است سفارش خدا به شما شاید پرهیزکار شوید
ان گاه به موسی کتاب دادیم برای تکمیل نفس هر نیکوکار و برای تفصیل و بیان حکم هر چیز و برای هدایت و رحمت بر خلق باشد که مردم به لقا خدا ایمان اورند
و این قران کتابی است که ما با برکت و خیر بسیار فرستادیم از ان پیروی کنید و پرهیزکار شوید شاید مشمول مرحمت خدا گردید
قران را برای این فرستادیم تا نگویید تورات و انجیل تنها بر دو طایفه یهود و نصاری پیش از ما فرستاده شد و ما از تعلیم درس کتابهای الهی انان غافل و بی بهره ماندیم
یا گویید اگر کتاب بر ما فرستاده می‌شد ما بهتر از انان به راه هدایت می‌شتافتیم پس به شما هم از طرف پروردگارتان حجت اشکار و هدایت و رحمت رسید اکنون کیست ستمکارتر از ان که ایات الهی را تکذیب کند و از انها روی گرداند به زودی انان را که از ایات ما روی گردانیده و مخالفت کنند به عذاب سخت مجازات کنیم به کیفر انکه از ایات ما اعراض می‌کردند
ایا منکران انتظاری دارند جز انکه فرشتگان قهر بر انها درایند و یا امر خدا و یا قضای الهی بر انان فرا رسد و همه هلاک شوند یا برخی دلایل و ایات خدا اشکار شود روزی که بعضی ایات قهر خدای تو بر انها برسد ان روز هیچ کس را ایمانش نفع نبخشد اگر قبل از ان ایمان نیاورده و یا در ایمان خود کسب خیر و سعادت نکرده باشد بگو شما در انتظار نتیجه اعمال زشت خود باشید ما هم در انتظار هستیم
انان که دین را پراکنده نمودند و در ان فرقه فرقه شدند چشم از انها بپوش چنین کسان به کار تو نیایند و از دست انها غمگین مباش که مجازات کار انها با خداست و بعد از این به انچه می‌کردند اگاهشان می‌گرداند
هر کس کار نیکو کند او را ده برابر ان خواهد بود و هر کس کار زشت کند به قدر کار زشتش مجازات شود و بر انها اصلا ستم نخواهد شد
بگو محققا مرا خدایم به راه راست هدایت کرده به دینی استوار همان ایین پاک ابراهیم که وجودش از لوث شرک و عقاید باطل مشرکین منزه بود
بگو همانا نماز و طاعت و تمام اعمال من و حیات و ممات من همه برای خداست که پروردگار جهانیان است
که او را شریک نیست و به همین اخلاص کامل مرا فرمان داده‌اند و من اول کسی هستم که تسلیم امر خدایم
بگو ایا غیر از خدا را به ربوبیت گزینم در صورتی که خدا پرورنده همه موجودات است و هیچ کس چیزی نیندوخت مگر بر خود و هیچ نفسی بار گناه دیگری را بر دوش نگیرد سپس بازگشت همه شما به سوی پروردگارتان است و او شما را به انچه خلاف در ان می‌کردید اگاه خواهد ساخت
و او خدایی است که شما را جانشین گذشتگان اهل زمین مقرر داشت و رتبه بعضی را از بعضی بالاتر قرار داد تا شما را در انچه به شما داده در این تفاوت رتبه‌ها بیازماید که همانا خدا زود کیفر و بسیار بخشنده و مهربان است