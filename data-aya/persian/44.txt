حم قسم به حمید و مجید دو نام مقدس الهی
قسم به این کتاب روشن بیان
که ما ان را در شبی مبارک شب قدر فرستادیم که ما بیم کننده‌ایم و خلق را از عذاب قیامت اگاه کنیم و بترسانیم
در ان شب هر امر استواری با حکمت و تدبیر نظام احسن معین و ممتاز می‌گردد
تعیین ان امر البته از جانب ما که فرستنده پیغمبرانیم خواهد بود
این ارسال رسول از لطف و رحمت پروردگار توست که شنوا و داناست
همان پروردگاری که خالق اسمانها و زمین و هر انچه میان انهاست اوست اگر یقین دارید
هیچ خدایی غیر او نیست او زنده می‌گرداند و باز می‌میراند او خدای افریننده شما و پدران پیشین شماست
کافران را به خدا و قیامت ایمان نیست بلکه با شک و ریب و استهزا به بازیچه دنیا مشغولند
ای رسول منتظر باش روزی را که بر عذاب کافران اسمان دودی پدید ارد پیدا و اشکار
ان دود اسمانی که عذابی دردناک است مردم را احاطه کند
و کافران فریاد برارند که پروردگارا این عذاب از ما بر طرف ساز که ما البته ایمان می‌اوریم
کجا متذکر شده و ایمان می‌اورند در صورتی که رسول ما با ایات روشن بیان امد و ایمان نیاوردند
پس از مشاهده ایات باز از او اعراض کردند و گفتند او شخص دیوانه‌ای است که مردم قران را به او اموخته‌اند
ما تا زمانی اندک که برای امتحان عذاب را از شما برمی‌داریم باز به کفر خود بر می‌گردید
ای رسول منتظر باش ان روز بزرگ که ما انها را به عذاب سخت بگیریم که البته ما از انها انتقام خواهیم کشید
و ما پیش از این امت قوم فرعون را ازمودیم و رسولی بزرگوار مانند موسی به سوی انها فرستادیم
او گفت که ای فرعونیان امر بندگان خدا را به من واگذارید که من بر شما به یقین رسول امین پروردگارم
و زنهار بر خدا تکبر و طغیان مجویید که من بر شما حجت اشکار اوردم
و من به خدای خود و خدای شما پناه می‌برم از اینکه عزم ازار و سنگسار من کنید
و اگر به رسالت من ایمان نمی‌اورید پس مرا به حال خود واگذارید و در پی قتل و ازارم بر نیایید
فرعونیان دست از ستمش برنداشتند پس دعا کرد که ای خدا اینان مردمی سخت مجرم و بدکارند
خدا فرمود پس تو بندگان با ایمان مرا شبانه از شهر بیرون بر چرا که فرعونیان شما را تعقیب کنند
ان گاه دریا را همان گونه که بر تو بشکافتیم ارام و خشک بگذار و بگذر که فرعون و لشکریانش تمام به دریا غرق شوند
چه بسیار باغ و بستانها و چشمه‌های اب
و کشت و زرعها و مقام و منزلهای عالی رها کردند و رفتند
و ناز و نعمت وافری که در ان غرق بودند و از همه چشم پوشیدند
این چنین بود و ما ان ناز و نعمتها را از قوم گذشته ارث به قوم دیگر دادیم
و بر مرگ گذشتگان هیچ چشم اسمان و زمین نگریست و بر هلاکشان مهلت ندادند
و البته ما بنی اسرائیل را از عذاب ذلت و خواری نجات دادیم
از شر فرعون که سخت متکبر و ستمکار بود اسوده ساختیم
و انها را در ان دور بر عالمیان به علم و دانش کتاب اسمانی تورات برگزیدیم
و ایات و معجزاتی از رحمت و غضب بر انها به دست موسی اوردیم که در ان کاملا و اشکارا ازمایش شوند
همانا اینان یعنی مشرکان مانند دهریان البته خواهند گفت
که ما جز این مرگ اول دیگر هیچ مرگ و زندگی نداریم و هیچ در قیامت زنده نخواهیم شد
پس پدران ما را اگر راست می‌گویید بیاورید
ایا اینان بهترند و نیرومندتر یا قوم تبع و اقوام پیش از انان که چون بسیار مردم بدکار مجرمی بودند ما همه را هلاک کردیم
و ما اسمانها و زمین و انچه را بین انهاست به بازیچه خلق نکردیم
انها را جز به حق و از روی حکمت و مصلحت نیافریدیم و لیکن اکثر مردم از ان اگاه نیستند
همانا روز قیامت که روز فصل و جدایی مومن و کافر است وعده‌گاه جمیع خلایق است
روزی که هیچ حمایت خویش و یار و یاوری کسی را از عذاب نرهاند و احدی را نصرت نکنند
مگر ان که خدا به او رحم کند که او تنها بر خلق مقتدر و مهربان است
همانا درخت زقوم جهنم
قوت و غذای بدکاران است
که ان غذا در شکمهاشان چون مس گداخته در اتش می‌جوشد
ان سان که اب به روی اتش جوشان است
خطاب قهر رسد که این بدکار را بگیرید و به میان دوزخ افکنید
پس از ان اب جوشان بر سرش فرو ریزید
و به استهزا وی گویید عذاب دوزخ را بچش که تو بسیار نزد خود توانمند و گرامی هستی
این همان عذابی است که از ان در شک و انکار بودید
همانا ان روز سخت انان که متقی و خداترس بودند مقام امن و امان یابند
در باغها و کنار چشمه‌ها و نهرها بیارامند
لباس از سندس و استبرق حریر نازک و ستبر پوشند و رو به روی هم بر تختها تکیه زنند
همچنین است و با حوریان زیبا چشمشان جفت قرار داده‌ایم
در ان بهشت پر نعمت از هر نوع میوه‌ای بخواهند بر انان حاضر و از هر درد و رنج و زحمت ایمن و اسوده‌اند
و جز ان مرگ اول که از دنیا مردند دیگر هیچ طعم مرگ را نمی‌چشند و خدا انها را از عذاب دوزخ محفوظ خواهد داشت
این به فضل و رحمت خدای توست و همین به حقیقت سعادت و فیروزی بزرگ است
و ما این قران را با این ایات وعد و وعید با بیان فصیح به زبان تو اسان کردیم تا مگر خلقان متذکر حقایق ان شوند
پس از تلاوت این ایات و اتمام حجت بر کافران منتظر عذاب بر انان باش چنان که انها هم بر تو انتظار روزگار بد و حوادث ناگوار دارند