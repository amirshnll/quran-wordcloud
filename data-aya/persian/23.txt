همانا اهل ایمان به فیروزی و رستگاری رسیدند
انان که در نماز خود خاضع و خاشعند
و انان که از لغو و سخن باطل اعراض و احتراز می‌کنند
و انان که زکات مال خود را به فقرا می‌دهند
و انان که فروج و اندامشان را از عمل حرام نگاه می‌دارند
مگر بر جفتهاشان که زنان عقدی انها باشند یا کنیزان ملکی متصرفی انها که هیچ‌گونه ملامتی در مباشرت این زنان بر انها نیست
و کسی که غیر این زنان حلال را به مباشرت طلبد البته چنین کسانی ستمکار و متعدی خواهند بود
و انان که به امانتها و عهد و پیمان خود کاملا وفا می‌کنند
و انان که بر نمازهاشان و همه اوقات و شرایط ظاهر و باطن نماز محافظت دارند
چنین کسان وارث مقام عالی بهشت اند
که بهشت فردوس ارث ان خوبان و منزلگاه ابدی ان پاکان است
و همانا ما ادمی را از گل خالص افریدیم
ان‌گاه او را نطفه گردانیده و در جای استوار صلب و رحم قرار دادیم
ان‌گاه نطفه را علقه و علقه را گوشت پاره و باز ان گوشت را استخوان ساختیم و سپس بر استخوانها گوشت پوشانیدیم و پیکری کامل کردیم پس از ان به دمیدن روح پاک مجرد خلقتی دیگرش انشا نمودیم افرین بر قدرت کامل خدای که بهترین افرینندگان است
باز شما ادمیان همه خواهید مرد
و ان‌گاه روز قیامت به یقین تمام مبعوث خواهید شد
و همانا مافوق شما خاکیان هفت اسمان عالم پاک را فراز یکدیگر افریدیم و لحظه‌ای از توجه به خلق غافل نبوده و نخواهیم بود
و ما اب را به قدر معین از اسمان نازل و در زمین ساکن ساختیم و محققا بر بردن و نابود ساختن ان نیز قادریم
ان‌گاه ما به ان اب برای شما باغها و نخلستانهای خرما و انگور ایجاد کردیم که شما را در انها میوه‌های گوناگون بسیاری است که از ان تناول می‌کنید
و نیز درختی که از طور سینا براید و روغن زیت بار اورد و نان خورش مردم گردد
و بی‌شک برای شما در مطالعه حال چهارپایان و حیوانات اهلی عبرت خواهد بود که از شیر انها به شما می‌اشامانیم و در انها برای شما منافع بسیاری است مانند فرشها و لباسها و اثاثیه و باربری و فواید بسیار دیگر و از گوشت انها نیز تناول می‌کنید
و بر ان چهارپایان و نیز بر کشتیها سوار می‌شوید
و همانا ما پیغمبر خود نوح را به رسالت به سوی امتش فرستادیم نوح به قوم خود گفت که خدا را پرستید که جز ان ذات یکتا شما را خدایی نیست ایا شما مردم خداترس و باتقوا نمی‌شوید
اشراف قوم او که کافر شدند به مردم گفتند که این شخص جز انکه بشری است مانند شما که می‌خواهد بر شما برتری یابد فضیلت دیگری ندارد و اگر خدا می‌خواست رسول بر بشر بفرستد همانا از جنس فرشتگان می‌فرستاد ما این سخنانی که این شخص می‌گوید در میان پدران پیشین خود هیچ نشنیده‌ایم
این شخص جز مردی دیوانه به شمار نیست پس باید تا مدتی با او مدارا کنید و انتظار برید تا یا از مرض جنون بهبود یابد یا بمیرد
نوح عرض کرد خدایا تو مرا بر اینان که تکذیب من کردند یاری فرما
ما هم به او وحی کردیم که در حضور ما و به وحی و دستور ما به ساختن کشتی پرداز تا ان‌گاه که فرمان طوفان از جانب ما امد و اب از تنور فوران کرد پس در ان کشتی با خود از هر نوع جفتی نر و ماده همراه بر و اهل بیت خود را هم جز ان کس که در علم ازلی ما هلاک او گذشته یعنی زن و فرزند نااهلت را تمام به کشتی بنشان و به شفاعت ستمکاران با من سخن مگو که البته انها باید همه غرق شوند
پس چون با همراهانت در کشتی نشستی بگو ستایش خدای را که ما را از ظلم ستمکاران نجات داد
و باز بگو پروردگارا مرا به منزلی مبارک فرود اور که تو بهترین کسی هستی که به منزل خیر و سعادت توانی فرود اورد
همانا در این حکایت ایت و عبرتهاست و البته ما بندگان را به این‌گونه حوادث ازمایش کننده‌ایم
پس از هلاک قوم نوح باز قوم دیگری ایجاد کردیم
و در میان ان قوم باز رسولی از خودشان یعنی هود را فرستادیم که خدای یکتا را پرستش کنید که جز او شما را خدایی نیست ایا خداترس و باتقوا نمی‌شوید
و باز اشراف و اعیان قوم وی که کافر شدند و عالم اخرت را تکذیب کردند و ما متنعمشان در حیات دنیا کرده بودیم به مردم گفتند که این شخص بشری مانند شما بیش نیست که از هر چه شما بشر می‌خورید و می‌اشامید او هم می‌خورد و می‌اشامد
و شما مردم اگر بشری مانند خود را اطاعت کنید بسیار زیانکار خواهید بود
ایا به شما نوید می‌دهد که پس از انکه مردید و استخوانهای شما هم پوسید و خاک شد باز از گور بیرونتان ارند
هیهات هیهات که این وعده‌ها که به شما می‌دهند راست باشد
زندگانی جز این چند روزه حیات دنیایمان بیش نیست که زنده شده و خواهیم مرد و دیگر هرگز برانگیخته نخواهیم شد
و این شخص جز انکه مردی است که دروغ و افترا بر خدا می‌بندد هیچ مزیت ندارد و ما هرگز به او ایمان نخواهیم اورد
ان رسول هم عرض کرد خدایا مرا بر این قوم که تکذیب من کردند یاری فرما
خدا فرمود اندک زمانی نگذرد که این قوم سخت پشیمان خواهند شد
تا ان‌گاه که صیحه و بانگ اسمانی عذاب انها را بگرفت و ما انان را خار و خاشاک بیابان ساختیم که ستمکاران را از رحمت الهی دوری باد
پس از هلاک اینان باز اقوامی دیگر پدید اوردیم
هیچ قومی از اجل خود پس و پیش نخواهند افتاد
سپس پیغمبران خود را پی در پی فرستادیم و هر قومی که رسول بر انها امد ان رسول را تکذیب و انکار کردند ما هم انها را از پی یکدیگر همه را هلاک کردیم و داستانهای هلاک ان اقوام را عبرت دیگران ساختیم که قوم بی‌ایمان را از رحمت خدا دوری باد
ان‌گاه موسی و برادرش هارون را فرستادیم با ایات و معجزات خود و حجت روشن
به سوی فرعون و اشراف قومش انها هم تکبر و نخوت کردند زیرا انان مردمی متکبر و سرکش بودند
از این رو گفتند چرا ما به دو بشر مثل خودمان ایمان اریم در صورتی که طایفه این دو مرد ما را اطاعت و بندگی می‌کنند
پس موسی و هارون را تکذیب کرده و بدین سبب همه هلاک شدند
و همانا ما به موسی کتاب تورات را فرستادیم باشد که انها هدایت شوند
و ما پسر مریم و مادرش را ایت و معجزه بزرگ گردانیدیم و هر دو را به سرزمین بلندی که انجا مکانی هموار و چشمه‌سار بود شام و بیت المقدس منزل دادیم
ای رسولان از غذاهای پاکیزه حلال تناول کنید و به نیکوکاری و اعمال صالح پردازید که من به هر چه می‌کنید اگاهم
و این مردم همه یک دین و متفق الکلمه یک امت شمایند و من یگانه خدای شما هستم پس از من بترسید
ان‌گاه مردم با وجود این سفارش خدا امر دین خود را پاره پاره کردند و در ایین فرقه فرقه شدند و هر گروهی به انچه نزد خود پسندیدند دلخوش گشتند
پس بگذار که این بی‌خبران در جهل و غفلت خود به سر برند تا هنگامی معین که روز مرگ و قیامت باشد
ایا این مردم کافر می‌پندارند این که ما انها را مدد به مال و فرزندان می‌کنیم
برای ان است که می‌خواهیم در حق ایشان مساعدت و تعجیل به خیرات دنیا کنیم نه چنین است بلکه برای امتحان است و انها نمی‌فهمند
همانا ان مومنانی که از خوف خدا ترسان و هراسانند
و انان که به ایات خدای خود ایمان می‌اورند
و انان که هرگز به پروردگارشان مشرک نمی‌شوند
و انان که انچه وظیفه بندگی و ایمان است به جای اورده و باز از این که روزی به خدای خود رجوع می‌کنند دلهاشان ترسان است
چنین بندگانی تعجیل در خیرات می‌کنند و اینان هستند که به کارهای نیکو سبقت می‌جویند
و ما هیچ نفسی را بیش از وسع و توانایی او تکلیف نمی‌کنیم و نزد ما کتابی است از لوح محفوظ الهی که ان کتاب سخن به حق گوید و به هیچ کس هرگز ستم نخواهد شد
بلکه دلهای کافران از این کتاب حق در جهل و غفلت است و اعمالی که این کافران عامل انند غیر اعمال ان اهل ایمان است که در ایات سابق ذکر شد
این کافران به همین کردار بد مشغولند تا ان‌گاه که ما متنعمان انها را به عذاب بگیریم در ان حال فریاد انها بلند شود
و ما فرماییم که امروز فریاد مکنید که از ما به شما هیچ مدد و یاری نخواهد رسید
زیرا همانا ایات من بر شما تلاوت می‌شد و شما واپس می‌رفتید و بر کفر می‌افزودید
در حالتی که به هذیان و افسانه‌های شبانه خود از شنیدن کلام خدا تکبر و دوری می‌کردید
ایا در این سخن خدا و قران بزرگ فکر و اندیشه نمی‌کنند تا حقانیت ان را درک کنند یا انکه کتاب و رسول تنها بر اینان امده و بر پدران پیشین انها نیامده
یا انکه اینان رسول خود را نشناخته‌اند که او را انکار و تکذیب می‌کنند
یا انکه می‌گویند که این رسول را جنونی عارض شده که دعوی رسالت می‌کند چنین نیست بلکه دین حق را بر انها اورده و لیکن اکثر انها از حق روگردان و متنفرند
و اگر حق تابع هوای نفس انان شود همانا اسمانها و زمین و هر که در انهاست فاسد خواهد شد و کافران از جهل نسبت جنون به رسول ما دادند چنین نیست بلکه ما اندرز قران بزرگ را بر انها فرستادیم و انان از این اندرز خود اعراض کنند
مگر تو از این امت خرج و مزد رسالت می‌خواهی هرگز مزدی که خدا به تو دهد از هر چیز بهتر است که خدا بهترین روزی دهنده است
و البته تو خلق را به راه راست می‌خوانی
و لیکن انان که به اخرت ایمان نمی‌اورند از ان راه راست برمی‌گردند
و اگر ما با انها مهربانی کرده و هر گونه الم و رنج و عذابی که دارند برطرف سازیم انها سخت‌تر در طغیان و سرکشی خود فرو می‌روند
و همانا ما انها را به عذاب سخت گرفتار کردیم و باز ان کافران به تضرع و توبه و ناله رو به درگاه خدای خود نیاوردند
تا انکه بر انها دری از بلا و عذاب سخت گشودیم که دیگر ناگاه در ان عذاب از هر سو نومید شدند
و اوست خدایی که برای شما گوش و چشمها و قلبها افرید ولی عده بسیار کمی از شما شکر او به جای می‌اورید
و اوست خدایی که شما را در زمین پدید اورد و باز روز قیامت رجوع و حشر شما به سوی او خواهد بود
و اوست خدایی که زنده گرداند و بمیراند و اختلاف و حرکت شب و روز به امر اوست ایا شما عقل خود را کار نمی‌بندید تا خداشناس شوید و اطاعت امر او کنید
بلکه این مردم کافر هم همان سخن کافران پیشین را گفتند
که گفتند از کجا که چون ما مردیم و استخوانی پوسیده و خاک شدیم باز مبعوث و زنده شویم
از این وعده‌ها بسیار به ما و پیش از این به پدران ما داده شد ولی اینها جز افسانه‌های پیشینیان نیست
بگو که زمین و هر کس که در او موجود است از کیست اگر شما فهم و دانش دارید
البته جواب خواهند داد که از خداست بگو پس چرا متذکر قدرت خدا نمی‌شوید تا به عالم اخرت ایمان ارید
باز به انها بگو پروردگار اسمانهای هفتگانه و خداوند عرش بزرگ کیست
البته باز جواب دهند که انها از خداست بگو پس چرا متقی و خداترس نمی‌شوید
باز بگو ان کیست که ملک و ملکوت همه عالم به دست اوست و او به همه پناه دهد و از همه حمایت کند ولی از عذاب او کسی پناه نتواند داد اگر می‌دانید کیست باز گویید
محققا خواهند گفت که اینها همه از خداست بگو پس چرا به فریب و فسون مفتون می‌شوید و از خدا غافل می‌گردید
بلکه ما حق را به ایشان فرستادیم و انها دروغ می‌گویند
خدا هرگز فرزندی اتخاذ نکرده و هرگز خدایی با او شریک نبوده که اگر شریکی بود در این صورت هر خدایی مخلوق خود را به سویی بردی و نظم وحدانی عالم از هم گسیختی و بعضی از خدایان بر بعضی دیگر علو و برتری جستی خدا از انچه مشرکان گویند پاک و منزه است
او دانا به عالم غیب و شهود است و ذات پاکش از شرک و شریک که برایش ارند برتر و والاتر است
بگو بارالها اگر وعده‌های عذاب این کافران را به من بنمایانی
پس مرا در میان قوم ستمکار وامگذار
و البته ما قادریم عذابی را که به کافران وعده می‌دهیم به تو بنمایانیم
تو ازار و بدیهای امت را به انچه نیکوتر است دفع کن ما جزای گفتار انها را بهتر می‌دانیم
و بگو بارالها من از وسوسه و فریب شیاطین انس و جن به تو پناه می‌اورم
و هم به تو پناه می‌برم بار خدایا از انکه شیاطین به مجلسم حضور به هم رسانند و مرا از یاد تو غافل سازند
کافران در جهل و غفلتند تا ان گاه که وقت مرگ هر یک از انها فرا رسد در ان حال گوید بارالها مرا به دنیا بازگردانید
تا شاید به تدارک گذشته عملی صالح به جای ارم به او خطاب شود که هرگز نخواهد شد این کلمه‌ای است که از حسرت همی بگوید و ثمری نمی‌بخشد و در برابر انها عالم برزخ است تا روزی که برانگیخته شوند
پس ان‌گاه که نفخه صور قیامت دمیده شد دیگر نسب و خویشی در میانشان نماند و کسی از کس دیگر حال نپرسد
پس در ان روز هر که اعمالش سنگین و وزین است انان رستگارانند
و هر که اعمالش سبک وزن است انان کسانی هستند که نفس خویش را در زیان افکنده به دوزخ مخلد خواهند بود
اتش دوزخ صورتهای انها را می‌سوزاند و در جهنم زشت منظر خواهند زیست
و به انها خطاب شود ایا ایات من برای شما تلاوت نمی‌شد و شما تکذیب ایات من می‌کردید
گویند بارالها رحم کن که شقاوت بر ما غلبه کرد و کار ما به گمراهی کشید
پروردگارا ما را از جهنم بیرون ار که اگر دیگر بار عصیان تو کردیم همانا بسیار ستمکار و محکوم به هر گونه کیفر و عذاب سخت خواهیم بود
باز به انان خطاب سخت شود ای سگان دور شوید و به دوزخ درایید و با من لب از سخن فروبندید
زیرا شمایید که چون طایفه‌ای از بندگان صالح من عرض می‌کردند بارالها ما به تو ایمان اوردیم تو از گناهان ما درگذر و در حق ما لطف و مهربانی فرما که تو بهترین مهربانان هستی
در ان وقت شما کافران ان بندگان خاص مرا تمسخر می‌کردید تا انجا که این سبب شد که مرا به کلی فراموش کردید و بر ان خداپرستان خنده و استهزا می‌نمودید
من هم امروز جزای صبر بر ازار و سخریه شما را به ان بندگان پاک خود خواهم داد که انها امروز سعادتمند و رستگاران عالمند
ان‌گاه خدا به کافران گوید که می‌دانید شما چند سال در زمین درنگ کردید
انها پاسخ دهند که یک روز بود یا یک جز از روز اگر ما خطا می‌گوییم از شمارندگان یعنی فرشتگانی که حساب عمر خلق دانند باز پرس
خدا فرماید شما اگر از حال زندگانی خود اگاه بودید می‌دانستید که مدت درنگتان در دنیا بسیار اندک بوده است
ایا چنین پنداشتید که ما شما را به عبث و بازیچه افریده‌ایم و هرگز به سوی ما بازگردانده نمی‌شوید
پس بدانید که خدای پادشاه به حق برتر است از انکه از او فعل عبث و بیهوده صادر شود که هیچ خدایی به جز همان پروردگار عرش مبارک نیست
و هر کس غیر خدا کسی دیگر را به الهیت خواند که هیچ دلیلی بر ان ندارد حساب کار او نزد خدای اوست و البته کافران را در روز کیفر فلاح و رستگاری نیست
و بگو بارالها بیامرز و ببخشای و تو بهترین بخشندگان عالم وجودی