ای مردمان خدا ترس و پرهیزکار باشید که زلزله روز قیامت بر خلایق بسیار حادثه بزرگ و واقعه سختی خواهد بود
ان روز که ان هنگامه بزرگ را مشاهده کنید خواهید دید که هر زن شیرده طفل خود را از هول فراموش کند و هر ابستن بار رحم را بیفکند و مردم را از وحشت ان روز بی‌خود و مست بنگری در صورتی که مست نیستند و لیکن عذاب خدا سخت است
و از مردم کسی هست که از جهل و نادانی در کار خدا جدل کند و از پی هر شیطان گمراه کننده‌ای رود
در لوح تقدیر بر ان شیطان چنین فرض و لازم شده که هر کس او را دوست و پیشوای خود سازد وی او را گمراه کند و به عذاب سوزان دوزخش رهبر شود
ای مردم اگر شما در روز قیامت و قدرت خدا بر بعث مردگان شک و ریبی دارید برای رفع شک خود بدین دلیل توجه کنید که ما شما را نخست از خاک افریدیم ان گاه از اب نطفه ان گاه از خون بسته انگاه از پاره‌ای گوشت با افرینشی تمام و ناتمام تا در این انتقال و تحولات قدرت خود را بر شما اشکار سازیم و از نطفه‌ها انچه را مشیت ما تعلق گیرد در رحمها قرار می‌بخشیم تا به وقتی معین ان گاه شما را به صورت طفلی چون گوهر از صدف رحم بیرون اریم تا زیست کرده و سپس به حد بلوغ و رشد خود برسید و برخی از شما در این بین بمیرد و برخی به سن پیری و دوران ضعف و ناتوانی رسد تا انجا که پس از دانش و هوش خرف شود و هیچ فهم نکند و دلیل دیگر از ادله قدرت خدا بر معاد ان که زمین را بنگری وقتی خشک و بی‌گیاه باشد ان گاه چون باران بر ان فرو باریم سبز و خرم شود و تخم‌ها در ان نمو کند و از هر نوع گیاه زیبا برویاند
این اثار قدرت دلیل است که خدا حق است و هم او البته مردگان را زنده خواهد کرد و او محققا بر هر چیز تواناست
و محققا ساعت قیامت بی‌هیچ شک بیاید و خدا به یقین مردگان را از قبرها برانگیزد
و از مردم کس هست که از روی جهل و گمراهی و بی‌هیچ هدایت و کتاب و حجت روشن در کار خدا جدل می‌کند
با تکبر و نخوت از حق اعراض کرده تا خلق را از راه خدا گمراه گرداند چنین کسی را در دنیا ذلت و خواری نصیب باشد و در اخرت عذاب اتش سوزانش خواهیم چشانید
این عذاب اتش به سزای همان اعمال زشتی است که با دست خود پیش فرستادی و این که خدا هرگز کمترین ستم در حق بندگان نخواهد کرد
و از مردم کس هست که خدا را به زبان و به ظاهر می‌پرستد نه از باطن و حقیقت از این رو هرگاه خیر و نعمتی به او رسد اطمینان خاطر پیدا کند و اگر ازمونی از شر و فقر و افتی به او رسد از دین خدا رو بگرداند چنین کس در دنیا و اخرت زیانکار است و این نفاق و دورویی زیانی است که بر همه کس اشکار است
این کافر نگون‌بخت خدا را رها کرده و چیزی را می‌خواند و می‌پرستد که هیچ نفع و ضرری به حال او ندارد و این حقا همان گمراهی دور از هر سعادت است
چیزی را که به ضرر نزدیک‌تر از نفع است می‌خواند و می‌پرستد وی بسیار بد یاوری یافته و بسیار بد دمساز و پشتیبانی اختیار کرده است
همانا خدا انان را که اهل ایمان و نیکوکارند داخل بهشت‌هایی کند که زیر درختانش نهرها جاری است که خدا هر چه اراده کند خواهد کرد
ان کس که پندارد خدا هرگز او را یعنی رسولش را در دنیا و اخرت یاری نخواهد کرد و اینک نصرت‌های الهی را در حق او می‌بیند پس طنابی به سقف بندد و خود را از ان بیاویزد تا خفه شود ان گاه بنگرد که ایا این حیله و کید او خشمش را از بین می‌برد
و ما همچنین مانند سایر کتب اسمانی این قران بزرگ را به صورت ایاتی روشن فرستادیم و خدا به این ایات هر که را بخواهد هدایت می‌کند
البته خدا بین اهل ایمان و یهود و صابئان و نصاری و گبران و انان که به خدا شرک اوردند محققا روز قیامت جدایی افکند و هر کس را به جایگاه استحقاقش برد که خدا بر احوال و پاداش همه موجودات عالم بصیر و گواه است
ایا ای هوشمند به چشم بصیرت مشاهده نکردی که هر که در اسمانها و هر که در زمین است و خورشید و ماه و ستارگان و کوهها و درختان و جنبندگان و بسیاری از ادمیان همه با کمال شوق به سجده خدا و اطاعت او مشغولند و بسیاری از مردم هم در اثر کفر و عصیان مستوجب عذاب حق شدند و هر که را خدا خوار و ذلیل گرداند دیگر کسی او را عزیز و گرامی نتواند کرد که البته خدا هر چه مشیت کامله‌اش تعلق گیرد خواهد کرد
این دو گروه مومن و کافر مخالف و دشمن یکدیگرند که در دین خدای خود باهم به جدال برخاستند و کافران را لباسی از اتش دوزخ به قامت بریده‌اند و بر سر انان اب سوزان جهنم فرو ریزند
که انچه در درون انهاست از امعا و احشا همه و پوست بدنشان به ان اب سوزان گداخته شود
و گرزگران و عمودهای اهنین بر سر انها مهیا باشد
هرگاه خواهند از دوزخ به درایند تا از غم و اندوه ان نجات یابند باز فرشتگان عذاب انان را به دوزخ برگردانند و گویند باز باید عذاب اتش سوزان را بچشید
البته خداوند انان را که ایمان اوردند و نیکوکار شدند همه را در بهشت‌هایی داخل گرداند که زیر درختانش نهرها جاری است و در انجا طلا و مروارید بر دست زیور بندند و تن به جامه حریر بیارایند
و به گفتار خوش و طریق خدای ستوده هدایت شوند
انان که کافر شده و مردم را از راه خدا منع می‌کنند و نیز از مسجد الحرامی که ما حرمت احکام ان را برای اهل ان شهر و بادیه‌نشینان یکسان قرار دادیم مانع می‌شوند و هر کسی که در انجا اراده الحاد و تعدی کرده و به خلق ظلم و ستم کند همه را به کیفر کفر و ظلمشان از عذابی دردناک می‌چشانیم
و یاد ار ان گاه که ما ابراهیم را در ان بیت الحرام تمکین دادیم و به او وحی کردیم که با من هیچ کس را شریک و انباز نگیر و خانه مرا برای طواف حاجیان و نمازگزاران و رکوع و سجود کنندگان از لوث بتان و بت پرستان پاک و پاکیزه دار
و در میان مردم به ادا مناسک حج اعلام کن تا خلق پیاده و سواره بر شتران لاغر اندام تیزرو از هر راه دور به سوی تو جمع ایند
تا در انجا بر سر منافع دنیوی و اخروی بسیار خود حضور یابند و نام خدا را در ایامی معین یاد کنند که انها را از حیوانات بهائم یعنی شتر و گاو و گوسفند روزی داده است پس از ان تناول کرده و فقیران بیچاره را نیز از قربانیها طعام دهید
ان گاه باید مناسک حج و حلق و تقصیر را به جای ارند یعنی سر بتراشند و ناخن و موی بسترند تا از احرام به درایند و به هر نذر و عهدی که در حج کردند یا به هر پیمانی که با خدا و خلق بسته‌اند وفا کنند و طواف را گرد خانه عتیق بیت الحرام کعبه به جای ارند
این است احکام حج و هر کس اموری را که خدا حرمت نهاده بزرگ و محترم شمارد البته این برایش نزد خدا بهتر خواهد بود و چهارپایان غیر انچه تلاوت خواهد شد در سوره مائده ایه 3 امده است م همه برای شما حلال گردید پس از پلید حقیقی یعنی بتها اجتناب کنید و نیز از قول باطل مانند دروغ و شهادت ناحق و سخنان لهو و غنا دوری گزینید
و خاص و خالص بی‌هیچ شائبه شرک خدا را پرستید و هر کس به خدا شرک ارد در عجز و بیچارگی بدان ماند که از اسمان درافتد و مرغان در فضا بدنش را به منقار قطعه قطعه بربایند یا بادی تند او را به مکانی دور از هر وسیله نجات درافکند
این است سخن حق و هر کس شعائر دین خدا را بزرگ و محترم دارد این از صفت دلهای باتقواست
شما را در این شعائر و احکام الهی یا این شتران یا تجارات تا وقتی معین منفعتهاست ان گاه محل هدی و سایر مناسک حج حرم و بیت العتیق است که پرستشگاه دیرین و معبد محترم خداست
و ما برای هر امتی شریعت و معبدی مقرر فرمودیم تا به ذکر نام خدا پردازند که انها را از بهائم یعنی گاو و گوسفند و شتر روزی داد پس خدای شما خدایی است یکتا همه تسلیم فرمان او باشید و تو ای رسول ما متواضعان و مطیعان را به سعادت ابدی بشارت ده
انهایی که چون یاد خدا شود دلهاشان هراسان شود و در راه او هر چه مصیبت بینند صبور باشند و نماز به پا دارند و از انچه روزیشان کردیم انفاق کنند
و نحر شتران فربه را برای شما از شعائر خدا و احکام حج مقرر داشتیم که در ان قربانی شما را خیر و صلاح است پس هنگام ذبح انها تا برپا ایستاده‌اند نام خدا را یاد کنید و چون پهلوشان به زمین افتد و نحر کامل شوند از گوشت انها تناول نموده و به فقیر وسائل هم اطعام کنید ما این چنین این بهائم را مسخر و مطیع شما ساختیم تا شکر نعمتهای ما را به جای ارید
بدانید که هرگز گوشت و خون این قربانیها نزد خدا به درجه قبول نمی‌رسد لیکن تقوای شماست که به پیشگاه قبول او خواهد رسید این چنین این بهایم را مسخر شما ساخته تا خدا را به پاس انکه شما را هدایت فرمود تکبیر و تسبیح گویید و شکر نعمتش به جای ارید و تو ای رسول نیکوکاران را به سعادت ابد بشارت ده
خدا مومنان را از هر مکر و شر دشمن نگاه می‌دارد که خدا هرگز خیانتکار کافر ناسپاس را دوست نمی‌دارد
به مسلمانان که مورد قتل و غارت قرار گرفته‌اند رخصت جنگ با دشمنان داده شد زیرا انها از دشمن سخت ستم کشیدند و همانا خدا بر یاری انها قادر است
ان مومنانی که به ناحق از خانه‌هاشان اواره شده و جرمی نداشتند جز انکه می‌گفتند پروردگار ما خدای یکتاست و اگر خدا رخصت جنگ ندهد و دفع شر بعضی از مردم را به بعض دیگر نکند همانا صومعه‌ها و دیرها و کنشت‌ها و مساجدی که در ان نماز و ذکر خدا بسیار می‌شود همه خراب و ویران شود و هر که خدا را یاری کند البته خدا او را یاری خواهد کرد که خدا را منتهای اقتدار و توانایی است
انان که خدا را یاری می‌کنند انهایی هستند که اگر در روی زمین به انان اقتدار و تمکین دهیم نماز به پا می‌دارند و زکات می‌دهند و امر به معروف و نهی از منکر می‌کنند و از هیچ کس جز خدا نمی‌ترسند چون می‌دانند که عاقبت کارها به دست خداست
و اگر کافران امت تو را تکذیب کنند افسرده خاطر مباش که پیش از اینان قوم نوح و عاد و ثمود نیز رسولان حق را تکذیب کردند
و همچنین قوم ابراهیم و قوم لوط
و نیز قوم شعیب اصحاب مدین همه رسولان خود را تکذیب نمودند و موسی نیز تکذیب شد و من هم کافران را برای امتحان مهلت دادم سپس انها را به عقوبت گرفتم و چقدر مواخذه و عقاب من بر کافران سخت است
پس چه بسیار شهر و دیاری که ما اهلش را در ان حال که به ظلم و ستم مشغول بودند به خاک هلاک نشاندیم و اینک ان شهرها از بنیاد ویران است و چه چاه و قناتهای اب که معطل بماند و چه قصرهای عالی بی‌صاحب گشت
ایا این کافران در روی زمین به سیر و تماشا نرفتند تا دلهاشان بینش و هوش یابد و گوششان به حقیقت شنوا گردد که این کافران را چشمهای سر گرچه کور نیست لیکن چشم باطن و دیده دلها کور است
و کافران به سخریه از تو تقاضای تعجیل در عذاب می‌کنند و هرگز خدا در وعده خود به عذاب انان خلف نخواهد کرد و همانا یک روز نزد خدا و از نظر حلم او چون هزار سال به حساب شماست
و بسا شهر و دیاری که به اهلش با انکه ستمکار بودند مهلت دادم تا روزی انها را به انتقام گرفتم و بازگشت خلق به سوی من است و هر نیک و بد را جزا خواهم داد
بگو که ای مردم من برای شما رسول ترساننده مشفقی اشکار بیش نیستم
پس انان که ایمان اوردند و نیکوکار گردیدند بر انها امرزش حق و رزق با لطف و کرامت عالی است
و انان که در رد و انکار ایات ما سعی و کوشش کردند تا ما را به زانو دراورند انها اهل اتش دوزخند
و ما پیش از تو هیچ رسول و پیمبری نفرستادیم جز انکه چون ایاتی برای هدایت خلق تلاوت کرد شیطان جن و انس در ان ایات الهی القا دسیسه کرد ان گاه خدا انچه شیطان القا می‌کند محو و نابود می‌سازد سپس ایات خود را محکم و استوار می‌گرداند و خدا دانا به حقایق امور و درستکار در نظام عالم است
تا خدا به ان القائات شیطان کسانی را که دلهایشان مبتلا به مرض نفاق و شک یا کفر و قساوت است بیازماید و باطن انها را پدیدار سازد و همانا کافران و ستمکاران عالم سخت در ستیزه و دشمنی دور از حق می‌باشند
و تا انکه اهل علم و معرفت به یقین بدانند که این ایات قران به حق از جانب پروردگار تو نازل گردیده که بدان ایمان اورند و دلهاشان پیش او خاضع و خاشع شود و البته خدا اهل ایمان را به راهی راست هدایت خواهد کرد
و انان که کافرند در اینکه نزول قران از جانب خداست یا در وعد و وعید قران همیشه شک دارند تا وقتی که ناگهان ساعت مرگ یا قیامت فرا رسد یا عذاب روز عقیم بی‌خیر که شب اسایش و خیر و سعادت در پی ندارد بر انها فرود اید
در ان روز سلطنت و حکمفرمایی تنها مخصوص خداست که میان انان حکم می‌کند پس انان که ایمان اورده و نیکوکار شدند در بهشت پر نعمتند
و انان که کافر شده و تکذیب ایات ما کردند انها را عذابی خوار کننده و ذلت بار است
و انان که در راه خدا از وطن خود هجرت گزیده و کشته شدند یا مرگشان فرا رسید البته خدا رزق و روزی نیکویی در بهشت ابد نصیبشان می‌گرداند و همانا خداوند بهترین رزق و روزی بخشنده است
و بی‌گمان انها را در بهشت منزلی عنایت کند که بسیار بدان خشنود باشند و همانا خدا بر احوال خلق دانا و بر گناهانشان بردبار است
سخن حق این است و هر کس به همان قدر ظلمی که به او شده در مقام انتقام براید و باز بر او ظلم شود البته خدا او را یاری می‌کند در این ایه ترغیب خلق است برگرفتن حق مظلوم از ظالم همانا خدا را عفو و امرزش بسیار است
این است برهان حق که خدا شب تار را در روز روشن پنهان می‌کند و روز روشن را در شب تار و خدا به صدای اهل عالم شنوا و به دقایق امور خلق بیناست
حقیقت این است که خدای یکتا حق مطلق است و هر چه جز او خوانند باطل صرف است و علو مقام و بزرگی شان مخصوص ذات پاک خداست
ای بشر ایا ندیدی که خدا از اسمان ابی فرو بارد و زمین سبز و خرم گردد این دلیل قدرت و رحمت افریننده است همانا خدا را با خلق عنایت و لطف بسیار است و به دقیق‌ترین امور عالم اگاه است
انچه در اسمانها و انچه در زمین است همه ملک خداست و تنها خداست که بی‌نیاز و به همه اوصاف کمال اراسته است
ای بشر ایا ندیدی که هر چه در زمین است خدا مسخر شما گردانید و کشتی به فرمان او در دریا سیر می‌کند و اسمان را دستور او نگاه می‌دارد که بر زمین نیفتد مگر به اذن او همانا خدا به مردم بسیار رئوف و مهربان است
و اوست خدایی که شما را اول بار زنده کرد و دیگر بار بمیراند و باز دوباره زنده کند با وجود این ایت قدرت و نعمت بزرگ باز انسان بسیار ناسپاس و کافر کیش است
ما برای هر امتی پرستشگاهی مقرر کردیم تا به خدا توجه کنند و انجا جهت وحدت و انس و الفت ان امت شود پس ای رسول نباید مردم در امر کعبه و قربانگاه و سایر دستورهای الهی با تو به منازعت برخیزند و تو خلق را به سوی خدا دعوت کن که خود به راهی راست و هدایتی کامل هستی
و اگر کافران با تو در اوامر حق جدل و خصومت کنند انها را بازگو که خدا به انچه می‌کنید بهتر اگاه است
خدا در روز قیامت میان شما در انچه با من خلاف و نزاع می‌کردید حکم خواهد فرمود
ای بشر ایا ندانستی که خدا از انچه در اسمان و زمین است اگاه است و این جهان و همه حوادث ان در کتابی کتاب علم خدا محفوظ و مسطور است و این حفظ و نگهبانی بر خدا کاری بسیار سهل است
و این مشرکان خدا را رها کرده و چیزی غیر او را می‌پرستند که بر پرستش ان هیچ دلیل و برهانی نفرستاده و نه خود علم و بصیرتی بدان دارند مشرکان نادان و ستمکارند و هرگز ستمکاران را یار و یاوری نخواهد بود
و هرگاه بر این کافران معاند ایات روشن ما تلاوت شود در چهره ان کافران به حدی اثر مخالفت و انکار مشاهده کنی که نزدیک است از فرط غضب بر مومنانی که ایات ما را بر انان قرائت می‌کنند حمله‌ور شوند به انها بگو ایا شما را به عذابی بدتر از این خبر دهم ان اتش دوزخ است که خدا ان را به کافران وعده داده است و انجا بسیار بد بازگشتگاهی خواهد بود
ای مردم مشرک کافر مثلی زده شده بدان گوش فرا دارید تا حقیقت حال خود بدانید ان بتهای جماد که به جای خدا معبود خود می‌خوانید هرگز بر خلقت مگسی هر چند همه اجتماع کنند قادر نیستند و اگر مگس ناتوان چیزی از انها بگیرد قدرت بر باز گرفتن ان ندارند بدانید که طالب و مطلوب یعنی بت و بت‌پرست یا عابد و معبود یا مگس و بتان هر دو ناچیز و ناتوانند
این مشرکان مقام خدا را ان گونه که شایسته اوست نشناختند و گرنه جماد ناتوانی را خدا نمی‌خواندند خدا ذاتی است بی‌نهایت توانا و بی‌همتای شکست ناپذیر
خداست که از میان فرشتگان و ادمیان رسولانی برمی‌گزیند که همانا خدا به سخن عالمیان شنوا و به لیاقت انان بیناست
او به علم ازلی انچه در نظر این مردم پیدا و انچه ناپیداست همه را می‌داند و بازگشت کلیه امور به سوی خداست
ای اهل ایمان در برابر خدا رکوع و سجود ارید و با توجه و بی‌ریا و خالص پروردگار خود را پرستید و کار نیکو کنید باشد که رستگار شوید
و حق جهاد در راه او را با دشمنان دین و با نفس اماره به جای ارید و در طلب رضای او به قدر طاقت بکوشید او شما را برگزیده و به دین خود سرافراز کرده و در مقام تکلیف بر شما مشقت و رنج ننهاده و این ایین اسلام مانند ایین پدر شما ابراهیم خلیل است او خدا شما امت را پیش از این در صحف او و در این قران مسلمان نامیده تا این رسول بر شما و شما بر سایر خلق گواه خداپرستی باشید پس نماز به پا دارید و زکات بدهید و به خدا و کتاب او متوسل شوید که او مولی و پادشاه و نگهبان و حافظ و ناصر شماست و نیکو مولی و نیکو ناصری است