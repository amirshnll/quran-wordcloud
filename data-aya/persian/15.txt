الر اسرار این حروف نزد خدا و رسول است این است ایات کتاب خدا و قرانی که راه حق و باطل را روشن و اشکار می‌گرداند
کافران چون چشم حقیقت بین بگشایند ای بسا ارزو کنند که کاش مسلم و خداپرست بودند
ای رسول ما این کافران لجوج را واگذار تا به خورد و خواب طبیعت و لذات حیوانی سرگرم باشند و امال و اوهام دنیوی انان را غافل گرداند پس نتیجه این کامرانی بیهوده را به زودی خواهند یافت
و ما هیچ ملک و ملتی را هلاک نکردیم جز به هنگامی معین
هیچ قومی از اجل خود از انچه در علم حق معین است یک لحظه پس و پیش نخواهند افتاد
و کافران گفتند ای کسی که مدعی انی که قران از جانب خدا بر تو نازل شده تو به عقیده ما محققا دیوانه‌ای
اگر راست می‌گویی و بر تو فرشتگان خدا نازل می‌شوند چرا فرشتگان را نزد ما نمی‌اری
ما فرشتگان را جز به حق و حکمت و مصلحت نمی‌فرستیم و ان گاه که بفرستیم دیگر کافران مهلتی نخواهند یافت
البته ما قران را بر تو نازل کردیم و ما هم ان را محققا محفوظ خواهیم داشت
و ما پیش از تو هم رسولانی بر امم سالفه فرستادیم
و هیچ رسولی بر ان مردم نمی‌امد جز انکه به استهزای او می‌پرداختند
این گونه ما قران را روشن در دل زشتکاران وارد سازیم
لیکن به ان ایمان نمی‌اورند و البته عادت امم سابقه هم مانند امت تو بر همین انکار و استهزا نسبت به رسولان و کتب اسمانی گذشت
و اگر ما بر این کافران امتت دری از اسمان بگشاییم تا دائم بر اسمانها عروج یا فرشتگان بر انها نزول کنند
باز هم خواهند گفت چشمان ما را فرو بسته‌اند بلکه در ما سحر و جادویی به کار برده‌اند
و همانا ما در اسمان کاخهای بلند برافراشتیم و بر چشم بینایان عالم ان کاخها را به زیب و زیور بیاراستیم
و ان را از دستبرد هر شیطان مردودی محفوظ داشتیم
لیکن هر شیطانی برای سرقت سمع یعنی برای دزدیدن و دریافتن سخن فرشتگان عالم بالا به اسمان نزدیک شود تیر شهاب و شعله اسمانی او را تعقیب کند
و زمین را هم ما بگستردیم و در ان کوههای عظیم بر نهادیم و در ان از هر گیاه و هر نبات مناسب و موافق حکمت و عنایت برویانیدیم
و در این زمین هم لوازم معاش و زندگانی شما را مهیا کردیم و هم بر سایر حیوانات که شما به انها روزی نمی‌دهید قوت و غذا فراهم ساختیم
و هیچ چیز در عالم نیست جز انکه منبع و خزانه ان نزد ماست ولی ما از ان بر عالم خلق الا به قدر معین که مصلحت است فرو نمی‌فرستیم
و ما بادهای باردار کننده رحم طبیعت را فرستادیم ان‌گاه باران را از اسمان فرود اوردیم تا به ان اب شما را سیراب گردانیدیم و گر نه شما نمی‌توانستید ابهایی برای وقت حاجت خود در هر جای زمین از کوه و دره و بیابان و صحرا منبع ساخته و جاری سازید
و محققا ماییم که زنده می‌کنیم و می‌میرانیم و وارث همه خلق که فانی می‌شوند ما هستیم
و البته ما به همه گذشتگان و ایندگان شما اگاهی کامل داریم
و البته خدای تو همه خلایق را در قیامت محشور خواهد کرد که کار او از روی علم و حکمت است
و همانا ما انسان را از گل و لای کهنه متغیر بیافریدیم
و طایفه دیوان را پیشتر از اتش گدازنده خلق کردیم
و یاد ار ان گاه که پروردگارت به فرشتگان عالم اظهار فرمود که من بشری از ماده گل و لای کهنه متغیر خلق خواهم کرد
پس چون ان عنصر را معتدل بیارایم و در ان از روح خویش بدمم همه از جهت حرمت و عظمت ان روح الهی بر او سجده کنید
پس همه فرشتگان سجده کردند
مگر ابلیس که از همراهی با سجده کنندگان امتناع ورزید
خدا فرمود که ای شیطان برای چه تو با ساجدان عالم سر فرود نیاوردی
شیطان پاسخ داد که من هرگز به بشری که از گل و لای کهنه متغیر خلقت کرده‌ای سجده نخواهم کرد
خدا هم به او قهر و عتاب فرمود که از صف ساجدان و از بهشت مطیعان خارج شود که تو رانده درگاه ما شدی
و لعنت ما تا روز جزا بر تو محقق و حتمی گردید
شیطان از خدا درخواست کرد که پروردگارا پس مرا تا روز قیامت که خلق مبعوث می‌شوند مهلت و طول عمر عطا فرما
خدا فرمود اری تو را مهلت خواهد بود
تا به وقت معین و روز معلوم شاید مرا تا قیامت یا نفخه صور اول یا ظهور دولت ولی عصر یا ظهور حکومت عقل انسان بر نفس و هوای او باشد
شیطان گفت خدایا چنانکه مرا به گمراهی و هلاکت کشاندی من نیز در زمین هر باطلی را در نظر فرزندان ادم جلوه می‌دهم تا از یاد تو غافل شوند و همه انها را به گمراهی و هلاکت خواهم کشاند
به جز بندگان پاک و برگزیده تو را
خدا فرمود همین اخلاص و پاکی سریرت راه مستقیم به درگاه رضای من است
و هرگز تو را بر بندگان برگزیده من تسلط و غلبه نخواهد بود لیکن اقتدار و سلطه تو بر مردم گمراهی است که پیرو تو شوند
و البته وعده‌گاه جمیع ان مردم گمراه نیز اتش دوزخ خواهد بود
که ان دوزخ را هفت در است که هر دری برای ورود دسته‌ای از گمراهان معین گردیده است
البته اهل تقوا در باغها و نهرهای جاری خواهند بود
به انها خطاب شود که شما با درود و سلام و با کمال ایمنی و احترام به بهشت ابد وارد شوید
و ما ایینه دلهای پاک انها را از کدورت کینه و حسد و هر خلق ناپسند به کلی پاک و پاکیزه ساختیم و همه برادروار روبروی یکدیگر بر تختهای عزت بنشینند
در حالتی که هیچ رنج و زحمت در انجا به انها نرسد و هرگز از ان بهشت ابد بیرونشان نکنند
ای رسول ما بندگان مرا اگاه ساز که من بسیار امرزنده و مهربانم
و نیز عذاب من بسیار سخت و دردناک است
و هم بندگانم را از حکایت فرشتگان مهمانان ابراهیم اگاه ساز
که چون ان مهمانان بر ابراهیم وارد شدند و بر او سلام دادند ابراهیم مضطرب شده گفت ما از شما که بدون اذن و بی‌موقع بر ما در امدید بیمناکیم
فرشتگان گفتند هیچ مترس که ما امده‌ایم تو را به پسری دانا بشارت دهیم
ابراهیم گفت ایا مرا در این سن پیری مژده فرزند می‌دهید نشانه این مژده چیست
گفتند ما تو را به حق و حقیقت بشارت دادیم و تو هرگز نومید مباش
ابراهیم گفت به جز مردم گمراه چه کسی از لطف خدای خود نومید می‌شود
ان گاه ابراهیم پرسش کرد که ای رسولان حق باز گویید که بر چه کار مبعوث شده‌اید
فرشتگان پاسخ دادند که ما بر هلاک قومی زشتکار فرستاده شده‌ایم
که ان قوم مجرم لوطند که به جرم عمل بد هلاک شوند مگر اهل بیت لوط که همه انها را از بلا نجات خواهیم داد
جز زن لوط که ان هم چون با بدان همدست است چنین مقرر داشتیم که از بازماندگان باشد و با زشتکاران هلاک شود
و چون فرشتگان بر لوط و خانواده او وارد شدند
لوط با فرشتگان گفت شما اشخاصی نا اشنایید
فرشتگان پاسخ دادند که ما بر انجام چیزی یعنی وعده عذاب که قومت در ان به شک و انکار بودند فرستاده شدیم
و به حق و راستی به سوی تو امده‌ایم و انچه گوییم صدق محض است
پس تو ای لوط خانواده‌ات را در پاسی از شب از این دیار بیرون بر و خود از پی انان روانه شو و هیچ یک از شما باز پس ننگرد بلکه بدان سو که مامورید به سرعت روان شوید
و بر او این فرمان را وحی کردیم که قومت تا اخرین افراد صبحگاه هلاک می‌شوند
و در ان شب که فرشتگان به شکل جوانهای زیبا به خانه لوط در امدند قوم لوط اگاه شده خوشحال به خیال کامرانی به خانه او امدند
لوط به قوم خود گفت این جوانان در منزل من مهمانند مرا شرمسار مکنید
و از خدا بترسید و مرا خجل مگردانید
قوم گفتند مگر ما تو را از میزبانی و حمایت عالمیان منع نکردیم
لوط به قوم خود گفت من این دخترانم را به نکاح شما می‌دهم تا اگر خیال عملی دارید انجام دهید
ای محمد به جان تو قسم که این مردم دنیا همیشه مست شهوات نفسانی و به حیرت و غفلت و گمراهی خواهند بود
باری قوم لوط هنگام طلوع افتاب به صیحه اسمانی همه هلاک شدند
و شهر و دیار انها را زیر و زبر ساخته و ان قوم را سنگباران عذاب کردیم
و در این عذاب هوشمندان را عبرت و بصیرت بسیار است
و این ویرانه اکنون بر سر راهی است بر قرار
همانا در این عقوبت بدکاران عالم اهل ایمان را ایت و عبرتی است
و اهل شهر ایکه قوم شعیب هم بسیار مردم ستمکاری بودند
انها را نیز به کیفر رسانیدیم و این هر دو شهر یعنی شهر سدوم و ایکه یا مدین که دیار قوم لوط و شعیب بود برای اهل اعتبار بر رهگذری اشکار قرار دارند
و اصحاب حجر قوم صالح هم رسولان را به کلی تکذیب کردند
و از ایاتی که ما بر انان فرستادیم رو گردانیدند
و در کوهها منزل می‌ساختند تا از خطر ایمن باشند
پس صبحگاهی صیحه عذاب قهر ما همه انها را نابود کرد
و به فراز کوه با همه ذخائر و ثروت از هلاک ایمن نگردیدند
و ما اسمانها و زمین و هر چه را که در بین انهاست جز به حق و برای مقصودی صحیح و حکمتی بزرگ خلق نکرده‌ایم و البته ساعت قیامت که غرض و مقصود اصلی خلقت شماست خواهد امد اکنون تو ای رسول ما از این منکران نیکو در گذر یعنی با خلق خوش انها را به حق دعوت کن و اگر نپذیرند دلتنگ مباش
محققا پروردگار تو افریننده دانایی است که بی‌مقصود خلق را نیافریده البته هر کسی به نتیجه عملش خواهد رسید
ای محمد همانا هفت ایت با ثنا و دعا که قسمت بین خدا و عبد شده و در هر نماز دو بار خوانده می‌شود یعنی سوره حمد و این قران با عظمت را بر تو فرستادیم
توبه این ناقابل متاع دنیوی که به طایفه‌ای از مردم کافر دادیم البته چشم مدوز و بر اینان اندوه مخور و اهل ایمان را زیر پر و بال خود گیر و با کمال حسن خلق بپروران
و بگو من همان رسولم که برای اندرز و ترسانیدن خلق از عذاب قهر خدا با دلیلی روشن امده‌ام
ان گونه عذابی که بر کسانی که ایات خدا را قسمت کردند یعنی یهود و نصاری نازل نمودیم
انان که قران را به میل خود و غرض فاسد خویش جز جز و پاره پاره کردند بعضی را قبول و بعضی را رد کردند
قسم به خدای تو که از همه انها سخت مواخذه خواهیم کرد
از انچه می‌کرده‌اند
پس تو اشکارا انچه ماموری به خلق برسان و از مشرکان روی بگردان
همانا ما تو را از شر استهزا کنندگان محفوظ نمودیم
انان که با خدای یکتا خدایی دیگر قرار دهند پس به زودی خواهند دانست
و ما محققا می‌دانیم که تو از انچه امت در طعنه و تکذیب تو می‌گویند سخت دلتنگ می‌شوی
پس به ذکر اوصاف کمال پروردگارت تسبیح گو و از نمازگزاران باش تا به یاد خدا شاد خاطر شوی
و دایم به پرستش خدای خود مشغول باش تا یقین ساعت مرگ و هنگام لقای ما بر تو فرا رسد