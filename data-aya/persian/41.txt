حم رمز رسالت است یا قسم به خدای حمید مجید
که این قران تنزیلی از جانب خدای بخشنده مهربان است
کتابی است که ایات جامعش به صورت قرانی به زبان فصیح عربی برای دانشمندان روشن گردیده است
قرانی است که نیکان را به وعده رحمت حق بشارت می‌دهد و بدان را از عذاب قهر می‌ترساند اما اکثر مردم اعراض کرده و اندرز و نصایحش نمی‌شنوند
و مشرکان گفتند دلهای ما از قبول دعوتت سخت محجوب و گوش ما از شنیدن سخت سنگین و میان ما و تو حجاب ضخیم و فاصله بسیار است تو به کار دین خود پرداز ما هم البته به کیش خویش عمل می‌کنیم
بگو که من هم مانند شما بشری هستم جز انکه مرا وحی می‌رسد که پروردگار شما خدای یکتای بی‌همتاست پس همه مستقیم به راه دین او شتابید و از او امرزش طلبید و وای به حال مشرکان
انان که زکات به فقیران بینوا هرگز نمی‌دهند و به عالم اخرت به کلی کافرند
انان که ایمان اورده و نیکوکار شدند البته پاداش بی‌پایان خواهند یافت
بگو که ایا شما به خدا که زمین جهان را در دو روز بیافرید کافر می‌شوید و بر او مثل و مانند قرار می‌دهید او خدای جهانیان است نه بتها و معبودان شما در این ایه شریفه شاید یک معنا عالم اجسام باشد و دو روز دو نوع بسیط و مرکب یا جواهر و اعراض اجسام مقصود باشد
و او روی زمین کوهها برافراشت و انواع برکات و منابع از معادن و چشمه‌ها و درختان بسیار در ان قرار داد و قوت و ارزاق اهل زمین را در چهار روز برای هر شهر و دیاری مقدر و معین فرمود و روزی طلبان را یکسان در کسب روزی خود گردانید تا همه روزی خورند
و ان گاه به خلقت اسمانها توجه کامل فرمود که اسمانها دودی بود پس به امر نافذ تکوینی به اسمان و زمین فرمود که همه به سوی خدا و اطاعت فرمان حق به شوق و رغبت یا به جبر و کراهت بشتابید انها عرضه داشتند ما با کمال شوق و میل می‌شتابیم
ان گاه نظم هفت اسمان را در دو روز استوار فرمود و در هر اسمانی نظم امرش را وحی فرمود و اسمان محسوس دنیا را به چراغهای رخشنده مهر و ماه و انجم زیب و زیور دادیم و ان را از ورود شیاطین حفظ کردیم این نظام اسمان و زمین تقدیر خدای مقتدر داناست
پس اگر کافران پس از این ادله و ایات الهی از خدا اعراض کردند به انها بگو من شما را از صاعقه‌ای مانند صاعقه هلاک عاد و ثمود ترسانیدم
که بر انها از هر جانب رسولان حق امدند و گفتند که جز خدای یکتا را نپرستید کافران باز گفتند اگر خدا می‌خواست که ما ایمان اوریم فرشتگان را به رسالت می‌فرستاد پس ما به کتب و احکام شما رسولان بشری کافریم
اما قوم عاد در زمین به ناحق تکبر و سرکشی کردند و گفتند که از ما نیرومندتر در جهان کیست ایا انها ندیده و ندانستند که خدایی که انها را خلق فرموده بسیار از انان تواناتر است و انها ایات قدرت ما را با وجود این برهان انکار می‌کردند
ما هم بر هلاک ان قوم عاد باد تندی در ایام نحس شوم فرستادیم تا به انها عذاب ذلت و خذلان را در دنیا بچشانیم در صورتی که خواری عذاب اخرت بیش از دنیاست و انجا هیچ کس یاری انها نخواهد کرد
اما قوم ثمود را نیز رسول فرستادیم و هدایت کردیم لیکن انها خود کوری جهل و ضلالت را بر هدایت بگزیدند پس انها را هم صاعقه عذاب خواری و هلاکت به کیفر کردارشان فرا گرفت
و انان که ایمان اوردند و خدا ترس و پرهیزکار بودند همه را نجات دادیم
و روزی که همه دشمنان خدا را گرد اورده و به سوی اتش دوزخ کشانند و انجا برای جمع اوری بازشان دارند
تا چون همه بر در دوزخ رسند ان هنگام گوش و چشمها و پوست بدنهاشان بر جرم و گناه انها گواهی دهند
و انها به اعضا بدن گویند چرا بر اعمال ما شهادت دادید ان اعضا جواب گویند خدایی که همه موجودات را به نطق اورد ما را نیز گویا گردانید و او شما را نخستین بار بیافرید و باز به سوی او بازگردانیده می‌شوید
و شما که اعمال زشت خود را پنهان می‌داشتید برای این نبود که گوش و چشمهای شما و پوست بدنهایتان امروز شهادت ندهند زیرا تصور نمی‌کردید که اعضای شما هم شاهد اعمال شما هستند و لیکن گناه را پنهان می‌کردید به گمانتان که اکثر اعمال زشتی که از خلق پنهان می‌کنید از خدا هم پنهان است و بر ان اگاه نیست
و همین گمان باطل شما در باره خدا بود که موجب معصیت و هلاکت شما گردید و امروز همه از زیانکاران شدید
اینک اگر صبر و تحمل کنند چگونه بتوانند که جای در اتش دارند و اگر فریاد و بیتابی کنند فریادرس و دادخواهی ندارند
و ما رفیقان و یارانی از شیاطین بر انها گماشتیم تا انچه پیش روی انهاست از نعمت و لذتهای فانی دنیا در نظرشان جلوه دادند و انچه از عقب دارند از نعمت و لذات ابدی اخرت فراموش کردند و وعده عذاب الهی بر انها حتم و لازم گردید و چون امتانی از جن و انس که پیش از انها غرق دنیا بودند و با کفر و عصیان درگذشتند سخت زبون و زیانکار شدند
و کافران به مردم گفتند به این قران گوش فرا ندهید و سخنان لغو و باطل در ان القا کنید تا مگر بر او غالب شوید
ما هم کافران را البته عذابی سخت بچشانیم و بدتر از انچه می‌کردند کیفر کنیم
این است جزای دشمنان خدا که همان اتش دوزخ است که منزل ابدی انهاست به کیفر انکه ایات و رسل ما را انکار می‌کردند
و کافران چون مشاهده عذاب کنند با حسرت و ندامت گویند پروردگارا ان دو گروه از جن و انس را که ما را گمراه کردند به ما نشان ده تا انها را زیر پا بیفکنیم تا پست و ذلیل‌ترین مردم شوند
انان که گفتند محققا پروردگار ما خدای یکتاست و بر این ایمان پایدار ماندند فرشتگان رحمت بر انها نازل شوند و مژده دهند که دیگر هیچ ترسی از وقایع اینده و حزن و اندوهی از گذشته خود نداشته باشید و شما را به همان بهشتی که انبیا وعده دادند بشارت باد
ما در دنیا و اخرت یاران و دوستداران شماییم و برای شما در بهشت ابد هر چه مایل باشید یا ارزو و تقاضا کنید همه مهیاست
این سفره احسان را خدای غفور مهربان به پاداش ثبات ایمان برای شما گسترده است
در جهان از ان کس که چون پیغمبران خلق را به سوی خدا خواند و نیکوکار گردید و گفت که من از تسلیم شوندگان خدایم کدام کس بهتر و نیکو گفتارتر است
و هرگز نیکی و بدی در جهان یکسان نیست همیشه بدی خلق را به بهترین شیوه که خیر و نیکی است پاداش ده و دور کن تا همان کس که گویی با تو بر سر دشمنی است دوست و خویش تو گردد
و لیکن به این مقام بلند یعنی در پاداش بدی نیکی کردن کسی نمی‌رسد جز انان که در راه دینداری دارای مقام صبر و ثبات و در معرفت الهی صاحب حظ بزرگند
و هر گاه از شیطان تو را وسوسه و تحریکی رسد به خدا پناه بر که او شنوا و داناست
و از جمله ایات قدرت الهی خلقت شب و روز و خورشید و ماه است نباید هرگز پیش خورشید و ماه سجده برید بلکه اگر به حقیقت خدا پرستید خدایی را که خورشید و ماه را افریده است سجده و پرستش کنید
پس اگر کافران از پرستش خدا تکبر و بزرگ منشی ورزند فرشتگان و قوای بی‌نهایت عالم بالا که نزد خدایند شب و روز بی‌هیچ خستگی و ملال به تسبیح و طاعت حضرت حق مشغولند
و از جمله ایات قدرت الهی انکه زمین را بنگری خشک و پژمرده که چون ما بر ان اب باران فرود اریم بردمد و گیاه براورد و اهتزاز و نشاط و خرمی یابد باری ان کس که زمین را زنده کند مردگان را هم زنده گرداند که او بر هر چیز قادر است
انان که در ایات ما سخت راه کفر و عناد پیمایند هرگز از نظر ما پنهان نیستند ایا کسی که روز قیامت به اتش دوزخ درافتد بهتر است یا ان کس که ایمن از عذاب به محشر وارد شود باری امروز به اختیار خود هر چه می‌خواهید بکنید که خدا به تمام اعمال شما بیناست
همانا انان که به این قران که برای هدایت و یاداوری انها امد کافر شدند چقدر نادانند در صورتی که این کتاب به حقیقت صاحب عزت و معجز بزرگ است
که هرگز از پیش و پس گذشته و اینده حوادث عالم باطل بدان راه نیابد و تا قیامت حکومت و حکمتش باقی است زیرا ان فرستاده خدای مقتدر حکیم ستوده صفات است
ای رسول ما بر تو وحی نمی‌شود جز انچه به رسولان پیشین گفته شد که خدایت بسیار دارای امرزش و بخشش و هم صاحب قهر و عقاب دردناک است
و اگر ما این قران را به زبان عجم می‌فرستادیم کافران می‌گفتند چرا ایات این کتاب مفصل و روشن به زبان عرب نیامد تا ما قوم عرب ایمان اوریم ای عجب ایا کتاب عجمی بر رسول و امت عربی نازل می‌شود اکنون که بدون عذر ایمان نمی‌ارند به انها بگو این قران برای اهل ایمان هدایت و شفاست و اما انان که ایمان نمی‌ارند گوشهایشان از شنیدن کلام حق گران است و این قران بر انها موجب کوری جهل و ضلالت است ان مردم نادان به این کتاب حق گوش فرا نمی‌دارند گویی که از مکانی بسیار دور از سعادت و ایمان به این کتاب حق دعوت می‌شوند
و ما به موسی کتاب تورات را دادیم پس در ان راه مخالفت و اختلاف پیش گرفتند و اگر ان کلمه رحمت از لطف خدا سبقت نیافته بود که تعجیل در عذاب نکند همانا میان ان امت حکم عذاب می‌رسید و هر چند که انها سخت در نزول ان عذاب در شک و ریبند که تو را در وعده عذاب قیامت هم تکذیب می‌کنند
هر کس کار نیکی کند به نفع خود و هر که بد کند بر ضرر خویش کرده است و خدا هیچ بر بندگان ستم نخواهد کرد
از ساعت قیامت تنها خدا اگاه است و هیچ میوه‌ای از غنچه خود بیرون نیاید و هیچ ابستنی بار بر ندارد و نزاید مگر به علم ازلی او و یاد ار روزی که خدا به مشرکان خطاب کند ان معبودان باطلی که شریک من پنداشتید کجا رفتند مشرکان گویند بار الها ما حضور تو عرضه داشتیم که از ما هیچ کس گواه نیست که تو شریک داشته‌ای یعنی از شرک بیزاری می‌جویند
و معبودان باطلی که در دنیا عبادت می‌کردند همه از نظرشان محو و نابود شود و ان زمان بدانند که از اتش قهر خدا هیچ مفر و نجاتی بر انها نیست
ادمی حریص از خدا به دعا دایم تمنای خیر می‌کند و هرگز خستگی و سیری ندارد و لیکن اگر به وی شر و اسیبی رسد از رحمت الهی زود مایوس و ناامید می‌گردد
و اگر ما به انسان مغرور کم ظرف پس از رنج و ضرری که به او رسیده نعمت و رحمتی نصیب کنیم البته خواهد گفت که این نعمت برای من از لیاقت من است و گمان نمی‌کنم که قیامتی بر پا شود و به فرض اینکه به سوی خدایم برگردم باز هم برای من نزد خدا بهترین نعمت خواهد بود ما البته کافران را به کیفر اعمالشان اگاه می‌سازیم و عذابی بسیار سخت می‌چشانیم
و ما هر گاه به انسان بی‌حوصله کم ظرف نعمتی عطا کنیم رو بگرداند و از شکر خدا دوری جوید و هر گاه شر و بلایی به او روی اورد ان گاه دایم زبان به دعا گشاید و اظهار عجز نماید
کافران را بگو چه می‌پندارید اگر قران از جانب خدا باشد و شما به ان کافر شده باشید ایا گمراه‌تر از ان کس که مانند شما به کفر و شقاق دور از راه سعادت است در جهان کسی تواند بود
ما ایات قدرت و حکمت خود را در افاق جهان و نفوس بندگان کاملا هویدا و روشن می‌گردانیم تا ظاهر و اشکار شود که خدا و ایات حکمت و قیامت و رسالتش همه بر حق است ایا همین حقیقت که خدا بر همه موجودات عالم پیدا و گواه است کفایت از برهان نمی‌کند
الا ای اهل ایمان بدانید که کافران از لقای خدای خود در شک و انکارند و باز بدانید که خدا را بر همه موجودات عالم احاطه کامل است