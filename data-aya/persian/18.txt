ستایش و سپاس مخصوص خداست که بر بنده خاص خود محمد صلی الله علیه و اله و سلم این کتاب بزرگ قران را نازل کرد و در ان هیچ نقص و کژی ننهاد
کتابی است در نهایت استواری تا به این کتاب بزرگ خلق را از عذاب سخت خود بترساند و اهل ایمان را که اعمال انها نیکوست به اجر بسیار نیکو بشارت دهد
که در ان سر منزل پر نعمت بهشتی زندگانی ابدی خواهند داشت
و بترساند انان را که گفتند خدا فرزندی برای خود برگرفته است
انها نه خود و نه پدرانشان از روی علم و دانش سخن نمی‌گویند این کلمه بزرگی است که از دهنشان خارج می‌شود و جز دروغ چیزی نمی‌گویند
نزدیک است که اگر امت تو به این سخن قران ایمان نیاورند جان عزیزت را از شدت حزن و تاسف بر انان هلاک سازی
ما انچه را که در زمین جلوه‌گر است زینت و ارایش ملک زمین قرار دادیم تا مردم را امتحان کنیم که کدام یک عملشان نیکوتر خواهد بود
و ما انچه را زیور زمین گردانیدیم باز همه را به دست ویرانی و فنا می‌دهیم و زمین را دشتی خشک و بی‌گیاه خواهیم ساخت
تو پنداری که قصه اصحاب کهف و رقیم در مقابل این همه ایات قدرت و عجایب حکمتهای ما از ایات عجیب ماست
ان‌گاه که ان جوانمردان از بیم دشمن در غار کوه پنهان شدند و از درگاه خدا مسئلت کردند بار الها تو در حق ما به لطف خاص خود رحمتی عطا فرما و بر ما وسیله رشد و هدایتی کامل مهیا ساز
پس ما در ان غار از خواب بر گوش و هوش انها تا چند سالی پرده بیهوشی زدیم
پس از ان خواب انان را برانگیختیم تا معلوم گردانیم کدام یک از ان دو گروه مومنان اهل کتاب که در خواب اصحاب کهف اختلاف داشتند مدت درنگ در ان غار را بهتر احصا خواهند کرد و پی به قدرت خدا می‌برند
ما قصه انان را بر تو به درستی حکایت خواهیم کرد انها جوانمردانی بودند که به خدای خود ایمان اوردند و ما بر مقام ایمان و هدایتشان بیفزودیم
و دلهای پاک انها را سخت استوار و دلیر ساختیم ان‌گاه که انها قیام کرده و گفتند خدای ما پروردگار اسمانها و زمین است و ما هرگز جز خدای یکتا هیچ کس را به خدایی نمی‌خوانیم که اگر بخوانیم سخت راه خطا و ظلم پیموده‌ایم
این قوم ما که خدایانی غیر خدای یگانه برگرفتند چرا هیچ دلیلی روشن بر خدایی انها نمی‌اورند پس چه کسی ستمکارتر از ان کس که افترا و دروغ بر خدا می‌بندد
و ان‌گاه اصحاب کهف با یکدیگر گفتند که شما چون از این مشرکان و خدایان باطلشان که جز خدا می‌پرستند دوری جستید باید به غار کوه گریخته و پنهان شوید تا خدا از رحمت خود به شما گشایش و توسعه بخشد و اسباب کار شما را با روزی حلال و اسایش مهیا سازد ان‌گاه به غار کوه رفته و به خواب شدند
و گردش افتاب را چنان مشاهده می‌کنی که هنگام طلوع از سمت راست غار انها برکنار و هنگام غروب نیز از جانب چپ ایشان به دور می‌گردد و انها در فضای گسترده غار قرار دارند و کاملا از حرارت خورشید در اسایشند این حکایت جوانمردان کهف یکی از ایات الهی است هر کس را خدا راهنمایی کند او به حقیقت هدایت یافته و هر که را در گمراهی واگذارد دیگر هرگز برای چنین کس هیچ یار راهنمایی نخواهی یافت
و انها را بیدار پنداری و حال انکه در خوابند و ما برای رفع خستگی انان را به پهلوی راست و چپ می‌گردانیدیم و سگ انها دو دست بر در ان غار گسترده داشت و اگر بر حال ایشان مطلع شدی از انها گریختی و از هیبت و عظمت انان بسیار هراسان گردیدی
و همچنین که خوابشان کردیم انان را از خواب برانگیختیم تا از زمان خوابشان که بر خود انها مشتبه و نامعلوم بود از یکدیگر بپرسند یکی پرسید چند مدت در غار درنگ کردید جواب دادند یک روز تمام یا که برخی از روز دیگر بار گفتند خدایتان داناتر است که چند مدت در غار بوده‌اید باری شما یکی را با این درهمهاتان به شهر بفرستید و باید بنگرد که کدامشان طعام پاکیزه‌تر و حلال‌تر دارند تا از ان روزیی برایتان فراهم ارد و باید با دقت و ملاحظه این کار را انجام دهد و نباید هیچ‌کس را از حال شما اگاه سازد
زیرا که اگر این مردم کافر بر شما اگهی و ظفر یابند شما را یا سنگسار خواهند کرد یا به ایین خودشان برمی‌گردانند و در ان صورت دیگر روی رستگاری نخواهید دید
و این چنین ما مردم را بر حال اصحاب کهف اگاه ساختیم تا خلق بدانند که وعده خدا به روز معاد و زنده کردن مردگان به حق بوده و ساعت قیامت البته بی‌هیچ شک خواهد امد ان‌گاه که میانشان تنازع و خلاف در امر انها بود یعنی در عدد یا ایین انها که قائل به معاد و قیامت بودند پس بعضی گفتند باید گرد انها حصار و بنایی بسازیم که در حبس از خلق مستور و ممنوع شوند خدا به احوال انها اگاه‌تر است و انان که بر واقع احوال انها ظفر و اطلاع یافتند یعنی خداپرستان و نیکان امت با خود گفتند البته بر ایشان مسجدی بنا کنیم
بعضی خواهند گفت که عده ان اصحاب کهف سه نفر بود چهارمین هم سگ انها و برخی دیگر از روی خیالبافی و غیب‌گویی می‌گویند عده انها پنج نفر بود ششمین سگ انها و برخی دیگر گویند هفت نفر بودند و هشتمین سگ انها بگو خدای من به عده انها اگاه‌تر است که بر عدد انها به جز افراد قلیلی مانند انبیا و اولیا که از طرف حق به وحی دانسته‌اند هیچ کس اگاه نیست پس تو با اهل کتاب درباره انها مجادله مکن جز انکه هر چه به ظاهر وحی دانستی اظهار کن و دیگر هرگز فتوا از احدی در این باب مپرس
و تو هرگز درباره چیزی مگو که من این کار را فردا خواهم کرد
مگر انکه بگویی ان شا الله اگر خدا بخواهد و چون فراموش کنی باز خدا را به یاد ار و به خلق بگو این قدر بر سر قصه یاران کهف بحث و جدل بر پا مکنید که امید است خدای من مرا به حقایقی بهتر و علومی برتر از این قصه هدایت فرماید
و انها در کهف کوه سیصد سال نه سال هم افزون درنگ کردند یهود بر علی علیه السلام در این ایه اعتراض کردند که نه سال زیاده در تورات ما نیست حضرت پاسخ داد که این نه سال بر این است که سال شما شمسی و سال ما قمری است
بگو خدا به زمان اقامت انان در غار کوه داناتر است که او به همه اسرار غیب اسمانها و زمین محیط است و چقدر هم بینا و شنواست و هیچ کس جز او سرپرست و نگهبان خلق نیست واحدی را در حکم خود شریک نمی‌سازد
و انچه از کتاب خدا بر تو وحی شد بر خلق تلاوت کن که کلمات او را هیچ کس تغییر نتواند داد و هرگز جز درگاه او پناهی نخواهی یافت
و همیشه خویش را با کمال شکیبایی به محبت انان که صبح و شام خدای خود را می‌خوانند و رضای او را می‌طلبند وادار کن و مبادا دیدگانت از انان بگردد از ان رو که به زینتهای دنیا مایل باشی و هرگز از ان که ما دل او را از یاد خود غافل کرده‌ایم و تابع هوای نفس خود شده و به تبهکاری پرداخته متابعت مکن
و بگو دین حق همان است که از جانب پروردگار شما امد پس هر که می‌خواهد ایمان ارد و هر که می‌خواهد کافر شود ما برای کافران ستمکار اتشی مهیا ساخته‌ایم که شعله‌های ان مانند خیمه‌های بزرگ گرد انها احاطه کند و اگر از شدت عطش شربت ابی درخواست کنند ابی مانند مس گداخته سوزان به انها دهند که رویها را بسوزاند و ان اب بسیار بد شربتی و ان دوزخ بسیار بد اسایشگاهی است
انان که ایمان اوردند و نیکوکار شدند ما هم اجر نیکوکاران را ضایع نخواهیم گذاشت
انهایند که بهشتهای عدن که نهرها زیر درختانش جاری است خاص انهاست در حالی که انان را در ان بهشت به دستبندها و زیورهای زرین بیارایند و لباس‌های سبز حریر و دیبا درپوشند و بر تخت‌ها تکیه زنند که ان بهشت نیکو اجری و خوش ارامگاهی است
و دو مرد مومن و کافر را برای امت مثل ار که به یکی از انها دو باغ انگور دادیم و به نخل خرما اطرافش را پوشاندیم و عرصه میان انها را کشتزار برای گندم و سایر حبوبات قرار دادیم
ان دو باغ کاملا میوه‌های خود را بی‌هیچ افت و نقصان بداد و در وسط انها جوی ابی نیز روان ساختیم
و این مرد که دو باغ میوه بسیار داشت با رفیق خود که مردی مومن و فقیر بود در مقام گفتگو و مفاخرت برامد و گفت من از تو به دارایی بیشتر و از حیث خدم و حشم نیز عزیزتر و توانمندترم
و روزی به باغ خود در حالی که به نفس خود ستمکار بود چون عمر را به کفر و گناه و غفلت از خدا می‌گذرانید با کمال غرور داخل شد گفت گمان ندارم هرگز این باغ نابود شود
و نیز گمان نمی‌کنم که روز قیامتی به پا شود و اگر به فرض هم خدا و قیامتی باشد و من به سوی خدای خود بازگردم البته در ان جهان نیز از این باغ دنیا منزلی بهتر خواهم یافت
رفیق با ایمان و فقیر او در مقام گفتگو و اندرز بدو گفت ایا به خدایی که نخست از خاک و بعد از نطفه تو را افرید و ان‌گاه مردی کامل و اراسته خلقت ساخت کافر شدی
لیکن من پروردگارم ان خدای یکتاست و هرگز به خدای خود احدی را شریک نخواهم ساخت
و تو چرا وقتی به باغ خود درامدی نگفتی که همه چیز به خواست خداست و جز قدرت خدا قوه‌ای نیست اگر تو مرا از خود به مال و فرزند کمتر دانی به خود مغرور مشو که
امید است خدا مرا بهتر از باغ تو در اخرت و دنیا بدهد و بر بوستان تو اتشی فرستد که باغت یکسره نابود و با خاک صرف یکسان گردد
یا ابش به زمین فرو رود و دیگر هرگز نتوانی اب به دست اری و باغت از بی‌ابی خشک شود
و ثمره و میوه‌هایش همه نابود گردید و او از شدت حزن و اندوه بر انچه در باغ خرج کرده بود دست بر دست می‌زد که بنا و اشجارش همه ویران و خشک شده بود و می‌گفت ای کاش من احدی را به خدای خود شریک نمی‌ساختم
و ابدا جز خدا هیچ گروهی نبود که ان گنهکار کافر را از قهر و خشم خدا یاری و حمایت کند و نه خود مدافع خویش بود
انجا ولایت و حکمفرمایی خاص خداست که به حق فرمان دهد و بهترین اجر و ثواب و عاقبت نیکو را هم او عطا کند
و برای امت زندگانی دنیا را چنین مثل زن که ما اب بارانی از اسمان نازل کنیم و به ان اب درختان و نباتات گوناگون زمین درهم پیچیده و خرم بروید سپس همه درهم شکسته و خشک شود و به دست بادها زیر و زبر و پراکنده گردد و خدا بر هر چیز اقتدار کامل دارد
مال و فرزندان زیب و زینت حیات دنیاست و اعمال صالح که تا قیامت باقی است نزد پروردگار از نظر ثواب بهتر و از نظر امیدمندی نیکوتر است
و یاد کن روزی که ما کوهها را به رفتار اریم و زمین را صاف و بدون پست و بلندی اشکارا ببینی و همه را در صف محشر از قبرها برانگیزیم و یکی را فرو نگذاریم
و خلایق را در صفی بر خدا عرضه کنند و به کافران گفته شود دیدید همان گونه که اول بار شما را افریدیم باز به سوی ما باز امدید اما شما به خیال باطل پنداشتید که هرگز برای شما وعده گاهی نمی‌نهیم و معادی در کار نیست
و کتاب اعمال نیک و بد خلق را پیش نهند ان گاه اهل عصیان را از انچه در نامه عمل انهاست ترسان و هراسان بینی در حالی که با خود گویند ای وای بر ما این چگونه کتابی است که اعمال کوچک و بزرگ ما را سر مویی فرو نگذاشته جز انکه همه را احصا کرده است و در ان کتاب همه اعمال خود را حاضر بینند و خدا به هیچ کس ستم نخواهد کرد
و یاد ار وقتی که به فرشتگان فرمان دادیم که بر ادم همه سجده کنید و انها تمام سر به سجده فرود اوردند جز شیطان که از جنس جن دیو بود بدین جهت از طاعت خدای خود سرپیچید پس ایا شما فرزندان ادم مرا فراموش کرده و شیطان و فرزندانش را دوست خود می‌گیرید در صورتی که انها شما را سخت دشمنند ظالمان را که به جای خدا شیطان را به طاعت برگزیدند بسیار بد بدلی است
من در وقت افرینش اسمانها و زمین و یا خلقت خود این مردم انها را حاضر و گواه نساختم و کمک از کسی نخواستم و هرگز گمراه کنندگان را به مددکاری نگرفتم
و یاد ار روزی که خدا به کافران گوید اکنون انان را که شریک من گمان داشتید بخوانید تا به فریاد شما رسند انها بخوانند و هیچ یک اجابت نکنند و میان همه انها یعنی مشرکان و معبودانشان جایگاهی سخت مهلک مقرر سازیم
و ان‌گاه مردم بدکار اتش دوزخ را به چشم مشاهده کنند و بدانند که در ان خواهند افتاد و از ان ابدا مفری ندارند
و ما در این قران هرگونه مثال و بیان برای هدایت خلق اوردیم و لیکن ادمی بیشتر از هر چیز با سخن حق به جدال و خصومت برخیزد
و چون هدایت الهی قران به خلق رسید چیزی مردم را منع نکرد که ان هدایت را بپذیرند و به درگاه پروردگار خود توبه و استغفار کنند به جز انکه خواستند مستحق شوند تا سنت عقوبت و هلاک پیشینیان به اینان هم برسد و یا با مجازات و عذاب خدا روبرو شوند
و ما رسولان را جز برای بشارت نیکان و ترسانیدن بدان نمی‌فرستیم و کافران با سخنان بیهوده باطل می‌خواهند جدل کرده و حق را پایمال کنند و ایات مرا و انچه برای تنبیه و انذارشان امد به استهزا گرفتند
و کیست ستمکارتر از ان کسی که متذکر ایات خدایش ساختند و بدانها پندش دادند و باز از انها اعراض کرد و از اعمال زشتی که کرده بود به کلی فراموش کرد و ما پس از اتمام حجت بر دلهایشان پرده‌ها ی جهل و قساوت انداختیم تا دیگر ایات ما را فهم نکنند و گوش انها را از شنیدن سخن حق سنگین ساختیم و اگر به هدایتشان بخوانی دیگر ابدا هدایت نخواهند یافت
و خدای تو بسیار امرزنده و بی‌نهایت دارای کرم و رحمت است اگر خواهد تا خلق را به کردارشان مواخذه کند همانا در عذابشان تعجیل و تسریع کند و لیکن برای عذاب انان وقت معین در عالم قیامت مقرر است که از ان هرگز پناه و گریزگاهی نخواهند یافت
و این است شهر و دیارهایی که اهل ان را چون ظلم و ستم کردند هلاک ساختیم و بر وقت هلاکشان موعدی معلوم مقرر گردانیدیم
و به یاد ار وقتی که موسی به شاگردش یوشع که وصی و خلیفه او بود گفت من دست از طلب برندارم تا به مجمع البحرین به محل برخورد دو دریا برسم یا سالها عمر در طلب بگذرانم
و چون موسی و شاگردش بدان مجمع البحرین رسیدند ماهی غذای خود را فراموش کردند و ان ماهی راه به دریا برگرفت و رفت
پس چون که از ان مکان بگذشتند موسی به شاگردش گفت چاشت ما را بیاور که ما در این سفر رنج بسیار دیدیم
وی گفت در نظر داری انجا که بر سر سنگی منزل گرفتیم من انجا ماهی را فراموش کردم و ان را جز شیطان از یادم نبرد و شگفت انکه ماهی بریان راه دریا گرفت و برفت
موسی گفت انجا همان مقصدی است که ما در طلب ان بودیم و از ان راهی که امدند به انجا برگشتند
در انجا بنده‌ای از بندگان خاص ما را یافتند که او را رحمت و لطف خاصی از نزد خود عطا کردیم و هم از نزد خود وی را علم لدنی و اسرار غیب الهی اموختیم
موسی به ان شخص دانا و خضر زمان گفت ایا من تبعیت و خدمت تو کنم تا از علم لدنی خود مرا بیاموزی
ان عالم پاسخ داد که تو هرگز نمی‌توانی که تحمل اسرار کرده و با من صبر پیشه کنی
و چگونه صبر توانی کرد بر چیزی که از علم ان اگهی کامل نیافته‌ای
موسی گفت به خواست خدا مرا با صبر و تحمل خواهی یافت و هرگز در هیچ امر با تو مخالفت نخواهم کرد
ان عالم گفت پس اگر تابع من شدی دیگر از هر چه من کنم هیچ سوال مکن تا وقتی که من خود تو را از ان راز اگاه سازم
سپس هر دو با هم برفتند تا وقتی که در کشتی سوار شدند ان عالم کشتی را بشکست موسی گفت ای مرد ایا کشتی شکستی تا اهل ان را به دریا غرق کنی بسیار کار منکر و شگفتی به جای اوردی
گفت ایا من نگفتم که هرگز ظرفیت و توانایی انکه با من صبر کنی نداری
موسی گفت این یک بار بر من مگیر که شرط خود را فراموش کردم و مرا تکلیف سخت طاقت فرسا نفرما
و باز هم روان شدند تا به پسری برخوردند او پسر را بی‌گفتگو به قتل رسانید باز موسی گفت ایا نفس محترمی که کسی را نکشته بود بی‌گناه کشتی همانا کار بسیار منکر و ناپسندی کردی
گفت ایا با تو نگفتم که تو هرگز ظرفیت و مقام انکه با من صبر کنی نخواهی داشت
موسی گفت اگر بار دیگر از تو مواخذه و اعتراضی کردم از ان بعد با من ترک صحبت و رفاقت کن که از تقصیر من عذر موجه بر متارکه دوستی به دست خواهی داشت
باز با هم روان شدند تا وارد بر شهری شدند و از اهل ان شهر طعام خواستند مردم از طعام دادن و مهمانی انها ابا کردند انها هم از ان شهر به عزم خروج رفتند تا در نزدیکی دروازه ان شهر به دیواری که نزدیک به انهدام بود رسیدند و ان عالم به استحکام و تعمیر ان پرداخت باز موسی گفت روا بود که بر این کار اجرتی می‌گرفتی
ان عالم گفت این سه بار کم‌ظرفی و بی‌صبری و اعتراض عذر مفارقت بین من و توست من همین ساعت تو را بر اسرار کارهایم که بر فهم ان صبر و ظرفیت نداشتی اگاه می‌سازم
اما ان کشتی صاحبش خانواده فقیری بود که در دریا کار می‌کردند و از ان کشتی کسب و ارتزاق می‌نمودند خواستم چون کشتی‌ها ی بی‌عیب را پادشاه در سر راه به غصب می‌گرفت این کشتی را ناقص کنم تا برای ان فقیران باقی بماند
و اما ان پسر کافر بود و پدر و مادر او مومن بودند از ان باک داشتیم که ان پسر انها را به خوی کفر و طغیان خود دراورد
خواستیم تا به جای او خدایشان فرزندی بهتر و صالح‌تر و مهذب‌تر و نزدیکتر به ارحام پرستی به ان پدر و مادر بخشد
و اما ان دیوار از ان دو طفل یتیمی در ان شهر بود که پدری صالح داشتند و زیر ان گنجی برای ان دو نهفته بود خدایت خواست تا به لطف خود ان اطفال به حد رشد رسند و خودشان گنج را استخراج کنند و من این کارها نه از پیش خود بلکه به امر خدا کردم این است مال و باطن کارهایی که تو طاقت و ظرفیت بر انجام ان نداشتی
و از تو ای رسول سوال از ذوالقرنین می‌کنند پاسخ ده که من به زودی حکایتی از او بر شما خواهم خواند
ما او را در زمین تمکن و قدرت بخشیدیم و از هر چیزی رشته‌ای به دست او دادیم
او هم رشته‌ای را پی گرفت
تا هنگامی که در سیر خود به مغرب رسید خورشید را که در دریای محیط غروب می‌کرد چنین یافت که در چشمه اب تیره‌ای رخ نهان می‌کند و انجا قومی را یافت که چون کافر بودند به ذوالقرنین دستور دادیم که درباره این قوم یا قهر و عذاب اگر ایمان نیاوردند یا لطف و رحمت اگر ایمان ارند به جای اور
ذو القرنین به ان قوم گفت اما هر کس از شما ظلم و ستم کرده او را به کیفر خواهیم رسانید و سپس هم که بعد از مرگ به سوی خدا بازگردد خدا او را به عذابی بسیار سخت کیفر خواهد کرد
و اما هر کس به خدا ایمان اورد و نیکو کردار باشد نیکوترین اجر خواهد یافت و هم ما امر را بر او سهل و اسان گیریم
و باز وسیله و رشته‌ای را پی گرفت و سفر را ادامه داد
تا چون به مشرق زمین رسید انجا دید که خورشید بر قومی می‌تابد که ما میان انها و افتاب ساتری قرار نداده‌ایم یعنی لباس و خیمه و مسکنی که از حرارت خورشید سایبان کنند نداشتند
همچنین بود و البته ما از احوال او کاملا باخبر بودیم
باز وسیله و رشته‌ای را پی گرفت و به سمت شمال سفر را ادامه داد
تا چون رسید میان دو سد دو کوه بین دو کشور در شمال یا جنوب خاک ترکستان انجا قومی را یافت که سخنی فهم نمی‌کردند و سخت وحشی و زبان نفهم بودند
انان گفتند ای ذوالقرنین قومی به نام یاجوج و ماجوج در این سرزمین پشت این کوه فساد و خونریزی و وحشیگری بسیار می‌کنند ایا چنانچه ما خرج ان را به عهده گیریم سدی میان ما و انها می‌بندی که ما از شر انان اسوده شویم
ذوالقرنین گفت تمکن و ثروتی که خدا به من عطا فرموده از هزینه شما بهتر است نیازی به کمک مادی شما ندارم اما شما با من به قوت بازو کمک کنید مرد و کارگر از شما وسایل و هزینه ان با من تا سدی محکم برای شما بسازم که به کلی مانع دستبرد انها شود
برایم قطعات اهن بیاورید ان‌گاه دستور داد که زمین را تا به اب بکنند و از عمق زمین تا مساوی دو کوه از سنگ و اهن دیواری بسازند تا چون میان ان دو کوه را برابر ساخت گفت در اتش بدمید تا چون اهن را بسان اتش بگداخت گفت برایم مس گداخته اورید تا بر ان فرو ریزم
از ان پس ان قوم نه هرگز بر بالای ان سد شدن و نه بر شکستن ان سد و رخنه در ان توانایی یافتند
ذو القرنین گفت که این قدرت و تمکن بر بستن سد لطف و رحمتی از خدای من است و ان‌گاه که وعده خدای من فرا رسد که روز قیامت یا روز ظهور حضرت ولی الله اعظم است ان سد را متلاشی و هموار با زمین گرداند و البته وعده خدای من محقق و راست است
و روز ان وعده که فرا رسد طایفه یاجوج و ماجوج یا همه خلایق محشر چون موج مضطرب و سرگردان باشند و درهم امیزند و نفخه صور دمیده شود و همه خلق را در صحرای قیامت جمع اریم
و در ان روز دوزخ را که انکار می‌کردند اشکار به کافران بنماییم
ان کافرانی که بر چشم قلب شان پرده غفلت بود و از یاد من غافل بودند و از فرط هوای نفس هیچ توانایی بر شنیدن ایات و کلمه الهی نداشتند
ایا کافران پندارند که بندگان من چون فرشتگان و حضرت مسیح را به جای من دوست و یاور خود می‌گیرند ما برای کافران دوزخ را منزلگاه قرار داده‌ایم
بگو که ایا می‌خواهید شما را بر زیانکارترین مردم اگاه سازیم
زیانکارترین مردم انها هستند که عمر و سعی‌شان در راه دنیای فانی تباه گردید و به خیال باطل می‌پنداشتند که نیکوکاری می‌کنند
همین دنیا طلبانند که به ایات خدای خود کافر شدند و روز ملاقات خدا را انکار کردند لذا اعمالشان همه تباه گشته و روز قیامت انها را هیچ وزن و ارزشی نخواهیم داد
این است که اینان چون کافر شده و ایات و پیمبران مرا استهزا کردند به اتش دوزخ کیفر خواهند یافت
انان که به خدا ایمان اورده و نیکوکار شدند البته انها در بهشت فردوس منزل خواهند یافت
همیشه در ان بهشت ابد منزل یافته و هرگز از انجا انتقال نخواهند یافت
بگو که اگر دریا برای نوشتن کلمات پروردگار من مرکب شود پیش از انکه کلمات پروردگارم به اخر رسد دریا خشک خواهد شد هر چند دریایی دیگر باز ضمیمه ان کنیم یعنی عوالم وجود که کلمات تکوینی الهی است بی‌حد و نامتناهی است
بگو جز این نیست که من مانند شما بشری هستم دعوی احاطه به جهان‌های نامتناهی و کلیه کلمات الهی نکنم تنها فرق من با شما این است که به من وحی می‌رسد که خدای شما خدای یکتاست پس هر کس به لقای رحمت پروردگارش امیدوار است باید نیکوکار شود و هرگز در پرستش خدایش احدی را با او شریک نگرداند