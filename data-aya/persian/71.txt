ما نوح را به سوی قومش به رسالت فرستادیم که قوم خود را از قهر خدا به اندرز و پند بترسان از انکه بر انان عذاب دردناک فرا رسد
نوح گفت ای قوم من برای شما رسولی هستم که شما را با بیانی روشن از عذاب قهر خدا می‌ترسانم
و از راه خیر خواهی به شما می‌گویم که خدای را به یکتایی بپرستید و از او بترسید و پرهیزکار باشید و مرا پیروی کنید
تا خدا به لطف و کرم از گناهان شما در گذرد و اجلتان را تا وقت عمر طبیعی معین به تاخیر افکند که اجل الهی چون وقتش فرا رسد اگر بدانید دگر هیچ تاخیر نیفتد
و او به درگاه خدا نالید و گفت بارالها من قوم خود را شب و روز دعوت کردم
اما دعوت و نصیحتم جز بر فرار و اعراض انها نیفزود
و هر چه انان را به مغفرت و امرزش تو خواندم انگشت بر گوش نهادند و جامه به رخسار افکندند تا مرا نبینند و سخنم را نشنوند و بر کفر اصرار و لجاج ورزیدند و سخت راه تکبر و نخوت پیمودند
باز هم انها را به صدای بلند دعوت کردم
و ان گاه اشکار و علنی خواندم و در خلوت و پنهانی خواندم به هیچ وجه اثری نکرد
باز گفتم به درگاه خدای خود توبه کنید و امرزش طلبید که او بسیار خدای امرزنده‌ای است
تا باران اسمان بر شما فراوان نازل کند
و شما را به مال بسیار و پسران متعدد مدد فرماید و باغهای خرم و نهرهای جاری به شما عطا کند
چرا شما مردم خدای را به عظمت و وقار باور ندارید
و حال انکه او شما را از نطفه‌ای به انواع خلقت و اطوار گوناگون ارمتب ادمیت بیافرید
ایا ندیدید که خدا چگونه هفت اسمان را به طبقاتی بسیار منظم و محکم خلق کرد
و در ان اسمانها ماه شب را فروغی تابان و خورشید روز را چراغی فروزان ساخت
و خدا شما را مانند نباتات مختلف از زمین برویانید
ان گاه بار دیگر پس از مرگ به زمین باز گرداند و دیگر بار هم شما را از خاک به روز حساب برانگیزد
و خدا زمین را برای شما چون بساط پرنعمت بگسترانید
تا در زمین راههای مختلف وسیع بپیمایید
نوح گفت پروردگارا با این همه تبلیغ و دعوت و اتمام حجت باز این قوم مرا مخالفت کردند و پیرو کسی از ثروتمندان شدند که او خود مال و فرزندش هم جز بر زیانش نیفزود
و بر ضد من بزرگترین مکر و حیله به کار بردند
و گفتند هرگز خدایان خود را رها نکنید و به خصوص دست از پرستش این پنج بت ود و سواع و یغوث و یعوق و نسر هرگز برمدارید
و انها بسیاری از خلق را گمراه کردند و تو ستمکاران را هیچ جز بر ضلالت و عذابشان میفزای
ان قوم از کثرت کفر و گناه عاقبت به اب دریا غرق شدند و به اتش دوزخ در افتادند و جز خدا بر خود هیچ یار و یاری نیافتند
و نوح عرض کرد پروردگارا از این کافران دیاری بر روی زمین باقی مگذار
که اگر از انها هر که را باقی گذاری بندگان پاک با ایمان تو را گمراه می‌کنند و فرزندی هم جز بدکار و کافر از انان به ظهور نمی‌رسد
بار الها مرا و پدر و مادر من و هر که با ایمان به خانه یا به کشتی من داخل شود و همه مردان و زنان با ایمان عالم را ببخش و بیامرز و ستمکاران را جز بر هلاک و عذابشان میفزای