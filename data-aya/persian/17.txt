پاک و منزه است خدایی که در مبارک شبی بنده خود محمد را از مسجد حرام مکه معظمه به مسجد اقصایی که پیرامونش را مبارک و پر نعمت ساختیم سیر داد تا ایات و اسرار غیب خود را به او بنماییم که او خدا به حقیقت شنوا و بیناست
و به موسی کتاب تورات را فرستادیم و ان را وسیله هدایت بنی اسرائیل قرار دادیم و گفتیم که غیر من هیچ کس را حافظ و کارساز فرا نگیرید
ای فرزندان کسانی که به کشتی نوحشان بردیم و از هلاک نجاتشان دادیم چنانکه نوح بسیار بنده شکرگزاری بود شما هم مانند او شاکر باشید تا نجات یابید
و در کتاب تورات یا در لوح محفوظ و کتاب تکوین الهی خبر دادیم و چنین مقدر کردیم که شما بنی اسرائیل دو بار حتما در زمین فساد و خونریزی می‌کنید و تسلط و سرکشی سخت ظالمانه می‌یابید یک بار به قتل اشعیا و مخالفت ارمیا و بار دیگر به قتل زکریا و یحیی
پس چون وقت انتقام اول فرا رسد بندگان سخت جنگجو و نیرومند خود را چون بخت النصر بر شما برانگیزیم تا انجا که در درون خانه‌های شما نیز جستجو کنند و این وعده انتقام خدا حتمی است
ان‌گاه شما را به روی انها برگردانیم و بر انها غلبه دهیم و به مال و فرزندان مدد بخشیم و عده جنگجویان شما را بیشتر از دشمن گردانیم
اگر نیکی و احسان کردید به خود کرده‌اید و اگر بدی و ستم کردید باز به خود کرده‌اید و ان‌گاه که وقت انتقام ظلم دیگر شما که کشتن یحیی و زکریاست یا عزم قتل عیسی فرا رسید باز بندگانی قوی و جنگ اور را بر شما مسلط می‌کنیم تا اثر بیچارگی و خوف و اندوه بر رخسار شما نشانند و به مسجد بیت المقدس معبد بزرگ شما مانند بار اول درایند و به هر چه رسند نابود سازند
امید است خدا به شما اگر توبه کرده و صالح شوید باز مهربان گردد و اگر به عصیان و ستمگری برگردید ما هم به عقوبت و مجازات شما بازمی‌گردیم و جهنم را زندان کافران قرار داده‌ایم
همانا این قران خلق را به راست و استوارترین طریقه هدایت می‌کند و اهل ایمان را که نیکوکار باشند به اجر و ثواب بزرگ بشارت می‌دهد
و بر انان که به عالم اخرت ایمان نمی‌اورند البته عذاب دردناک مهیا ساخته‌ایم
انسان با شوق و رغبتی که خیر و منفعت خود را می‌جوید چه بسا به نادانی با همان شوق و رغبت شر و زیان خود را می‌طلبد و انسان بسیار بی‌صبر و شتاب‌کار است
و ما شب و روز را دو ایت و نشانه‌ای از قدرت خود قرار دادیم ان‌گاه ایت شب روشنی ماه را زدودیم و ایت روز خورشید را تابان ساختیم تا شما در روز روزی حلال از فضل خدا طلب کنید و تا انکه شمار سالها و حساب اوقات را عموما بدانید و ما برای پند و صلاح بندگان هر چیزی را مفصل بیان کردیم
و ما مقدرات و نتیجه اعمال هر انسانی را طوق گردن او ساختیم که ملازم و قرین همیشگی او باشد و روز قیامت کتابی که نامه اعمال اوست بر او بیرون اریم در حالی که ان نامه چنان باز باشد که همه اوراق ان را یک مرتبه ملاحظه کند
تو خود کتاب اعمالت را بخوان و بنگر تا در دنیا چه کرده‌ای که تو خود تنها برای رسیدگی به حساب خویش کافی هستی
هر کس راه هدایت یافت تنها به نفع و سعادت خود یافته و هر که به گمراهی شتافت ان هم به زیان و شقاوت خود شتافته و هیچ کس بار گناه دیگری را به دوش نگیرد و ما تا رسول نفرستیم و بر خلق اتمام حجت نکنیم هرگز کسی را عذاب نخواهیم کرد
و ما چون اهل دیاری را بخواهیم به کیفر گناه هلاک سازیم پیشوایان و متنعمان ان شهر را امر کنیم به طاعت لیکن انها راه فسق و تبهکاری و ظلم در ان دیار پیش گیرند و مردم هم به راه انها روند پس انجا تنبیه و عقاب لزوم خواهد یافت ان گاه همه را هلاک می‌سازیم
و چه بسیاری از ملل و اقوامی را بعد از نوح هلاک کردیم و تنها خدای تو که بر گناهان بندگانش اگاه و با خبر است کفایت می‌کند که به مصلحت هر که را خواهد عفو و هر که را خواهد عقاب کند
هر کس متاع عاجل و زودگذر دنیا را طالب است متاع دنیا را به او می‌دهیم لیکن باز به هر که خواهیم و هر چه مشیت ازلی ما باشد سپس در عالم اخرت به کیفر کردارش دوزخ را نصیب او کنیم که با نکوهش و مردودی به جهنم دراید
و هر که طالب حیات اخرت باشد و برای ان به قدر لزوم و طاقت بکوشد البته به شرط ایمان به خدا سعی چنین کسانی مقبول و ماجور خواهد بود
و ما به هر دو فرقه از دنیا طلبان و اخرت طلبان به لطف پروردگارت مدد خواهیم داد که لطف و عطای پروردگار تو از هیچ‌کس دریغ نخواهد شد
بنگر تا ما چگونه در دنیا بعضی مردم را بر بعضی فضیلت و برتری بخشیدیم تا بدانی که البته مراتب اخرت بسیار بیش از درجات دنیاست و برتری خلایق بر یکدیگر به مراتب افزون از حد تصور است
هرگز با خدای یکتا شرک و شریک میاور و گر نه به نکوهش و خذلان ابدی خواهی نشست
و خدای تو حکم فرموده که جز او را نپرستید و درباره پدر و مادر نیکویی کنید و چنانکه یکی از انها یا هر دو در نزد تو پیر و سالخورده شوند که موجب رنج و زحمت تو باشند زنهار کلمه‌ای که رنجیده خاطر شوند مگو و بر انها بانگ مزن و انها را از خود مران و با ایشان به اکرام و احترام سخن‌گو
و همیشه پر و بال تواضع و تکریم را با کمال مهربانی نزدشان بگستران و بگو پروردگارا چنانکه پدر و مادر مرا از کودکی به مهربانی بپروردند تو در حق انها رحمت و مهربانی فرما
خدایتان به انچه در دلهای شماست داناتر است اگر همانا در دل اندیشه صلاح دارید خدا هر که را با نیت پاک به درگاه او تضرع و توبه کند البته خواهد بخشید
و ای رسول ما تو خود حقوق خویشاوندان و ارحام خود را ادا کن و نیز فقیران و رهگذران بیچاره را به حق خودشان برسان و هرگز در کارها اسراف روا مدار
که مبذران و مسرفان برادران شیطانهایند و شیطان است که سخت کفران نعمت پروردگار خود کرد
و چنانچه از ارحام و فقیران ذوی الحقوق مذکور چون فعلا نادار هستی ولی در اتیه به لطف خدا میدواری اکنون اعراض کرده و توجه به حقوقشان نتوانی کرد باز گفتار خوش به انان بگو
و نه هرگز دست خود در احسان به خلق محکم به گردنت بسته‌دار و نه بسیار باز و گشاده‌دار که هر کدام کنی به نکوهش و درماندگی خواهی نشست
همانا خدای تو هر که را خواهد روزی وسیع دهد و هر که را خواهد تنگ روزی گرداند که او به صلاح کار بندگان خود کاملا اگاه و بصیر است
هرگز فرزندان خود را از ترس فقر به قتل مرسانید زنده به گور مکنید که ما رازق انها و شما هستیم زیرا این قتل فرزندان بسیار گناه بزرگی است
و هرگز به عمل زنا نزدیک نشوید که کاری بسیار زشت و راهی بسیار ناپسند است
و هرگز نفس محترمی که خدا قتلش را حرام کرده مکشید مگر انکه به حکم حق مستحق قتل شود و کسی که خونش به مظلومی و ناحق ریخته شود ما به ولی او حکومت و تسلط بر قاتل دادیم پس در مقام انتقام ان ولی در قتل و خونریزی اسراف نکند که او از جانب ما موید و منصور خواهد بود
و هرگز به مال یتیم نزدیک نشوید مگر انکه راه خیر و طریق بهتری به نفع یتیم منظور دارید تا انکه به حد بلوغ و رشد خود برسد و همه به عهد خود باید وفا کنید که البته در قیامت از عهد و پیمان سوال خواهد شد
و هر چه را به پیمانه یا وزن می‌سنجید تمام بپیمایید و کم و گران نفروشید و همه چیز را با ترازوی درست و عادلانه بسنجید که این کاری بهتر و عاقبتش نیکوتر است
و ای انسان هرگز انچه را که بدان علم و اطمینان نداری دنبال مکن که چشم و گوش و دل همه مسئولند
و هرگز در زمین به کبر و ناز مرو و غرور و نخوت مفروش که به نیرو زمین را نتوانی شکافت و به کوه در سربلندی نخواهی رسید
که این قبیل کارها و اندیشه‌های بد گناهش نزد خدا ناپسند است
اینها پاره‌ای از حکمتهاست که پروردگارت به تو وحی کرد و هرگز با خدای یکتا کسی را به خدایی مپرست و گر نه ملامت زده و مردود به دوزخ درخواهی افتاد
ایا خدا شما را به فرزندان پسر برگزیده و خود از فرشتگان دخترانی برگرفته است این رای و گفتار شما مشرکان افترایی عظیم و گناهی بسیار بزرگ است
و ما در این قران انواع سخنان را نیکو بیان کردیم تا خلق متذکر شوند و از ان پند گیرند و لیکن بدان را به جز نفرت حاصلی نمی‌افزاید
بگو اگر با خدای یکتا چنانکه انها می‌گویند خدایان دیگری بود در این صورت ان خدایان بر خدای عرش به تنازع راه می‌گرفتند و تمانع انان موجب اختلال نظام عالم می‌شد پس چون عالم را نظام ثابتی است دلیل است که با خدای یگانه خدایان دیگری نیست
خدا از انچه مشرکان نادان می‌گویند بسیار برتر و منزه‌تر است
هفت اسمان و زمین و هر که در انهاست همه به ستایش و تنزیه خدا مشغولند و موجودی نیست در عالم جز انکه ذکرش تسبیح و ستایش حضرت اوست و لیکن شما تسبیح انها را فهم نمی‌کنید همانا او بسیار بردبار و امرزنده است
و چون تو قران تلاوت کنی ما میان تو و انها که به قیامت ایمان ندارند حجابی بداریم که انها از فهم حقایق ان دور و مستور مانند
و ما بر دلهای تیره ان کافران پرده‌ای افکندیم که قران را فهم نکنند و در گوشهایشان هم سنگینی نهادیم و چون تو در قران خدایت را به وحدانیت و یگانگی یاد کنی انان روی گردانیده و به پشت گریزان می‌شوند
ما به خیالات باطلی که وقت شنیدن گفتار تو در دل خود می‌کنند از خود انها اگاه‌تریم و ان‌گاه که به رازگویی می‌پردازند و ان مردم ستمکار گویند که شما جز شخصی مفتون و سحرزده را پیروی نمی‌کنید
بنگر تا چه نسبتها به تو می‌دهند پس گمراه شدند و هیچ راه خلاصی نمی‌یابند
و کافران به معاد گفتند ایا ما چون استخوان پوسیده و غبار پراکنده شویم باز روزی از نو زنده و برانگیخته خواهیم شد
بگو که شما سنگ باشید یا اهن
یا خلقتی سخت‌تر از سنگ و اهن از انچه در دلتان بزرگ می‌نماید باز به امر خدا زنده می‌شوید پس خواهند گفت که ما را دوباره زنده می‌کند بگو همان خدایی که هم اول بار شما را افرید ان‌گاه انها سر به سوی تو جنبانده گویند پس این وعده کی خواهد بود بگو شاید که از حوادث نزدیک باشد زیرا مرگ به هر کس نزدیک است و قیامتش به مرگ برپا می‌شود
روزی که خدا شما را بخواند و شما سر از خاک بیرون کرده و با حمد و ستایش او را اجابت کنید و تصور می‌کنید که جز اندک زمانی در گورها درنگ نکرده‌اید
و بندگانم را بگو که همیشه سخن بهتر را بر زبان ارند که شیطان بسیار شود به یک کلمه زشت میان انان دشمنی و فساد برمی‌انگیزد زیرا دشمنی شیطان با ادمیان واضح و اشکار است
خدا صلاح حال شما را بهتر می‌داند اگر بخواهد و صلاح بداند به شما لطف و مهربانی کند یا اگر بخواهد و مصلحت باشد مجازات و عذاب فرماید و ما تو را وکیل و نگهبان بندگان نفرستاده‌ایم بر تو تنها رسالت و اتمام حجت است
و خدای تو به ان که در اسمانها و زمین است داناتر و به قابلیت هر موجودی اگاه‌تر است و همانا ما بعضی از انبیا را بر بعضی دیگر برتری دادیم و به داوود زبور را عطا کردیم
بگو این بتها را که به جز خدا موثر در حوائج خود می‌پندارید بخوانید تا ببینید که نه دفع ضرری از شما توانند کرد و نه تغییر حالی به شما توانند داد
انهایی که کافران به خدایی می‌خوانند انان خود به درگاه خدا وسیله تقرب می‌جویند تا که مقرب‌تر باشد و امیدوار به رحمت و ترسان از عذاب اویند که البته از عذاب پروردگارت باید سخت هراسان بود
و هیچ شهر و دیاری نیست جز انکه ما پیش از ظهور روز قیامت اهل ان شهر را یا هلاک کرده یا به عذاب سخت معذب می‌کنیم این حکم در کتاب علم ازلی حق مسطور است
و ما را از فرستادن ایات و معجزات دلخواه انان جز تکذیب پیشینیان چیزی مانع نبود و به ثمود قوم صالح ان ناقه را که ایتی روشن بود و همه مشاهده کردند بدادیم اما درباره ان ظلم کردند و ناقه را پی نمودند و ما معجزات و ایات را جز برای انکه مردم از خدا بترسند و هدایت شوند نمی‌فرستیم
و ای رسول ما به یاد ار وقتی که به تو گفتیم خدا البته به همه افعال و افکار مردم محیط است و ما رویایی را که به تو ارائه دادیم و درختی را که به لعن در قران یاد شده درخت نژاد بنی امیه و همه ظالمان عالم قرار ندادیم جز برای ازمایش و امتحان مردم و ما انها را می‌ترسانیم و لیکن ایات بر انها از فرط شقاوت جز طغیان بزرگ چیزی نیفزاید
و یاد ار وقتی که فرشتگان را امر به سجده ادم کردیم پس همه سجده کردند جز شیطان که گفت ایا من سجده به ادمی که از گل افریدی فرود ارم
گفت با من بگو ایا این ادم خاکی را بر من فضیلت و برتری دادی ای خدا اگر اجل مرا تا قیامت به تاخیر افکنی به جز قلیلی چون معصومین و خواص مومنین همه اولاد ادم را مهار می‌کنم و به دار هلاک می‌کشانم
خدا به شیطان گفت برو که هر کس از اولاد ادم پیرو تو گردد با تو به دوزخ که پاداش کامل شماست کیفر خواهد شد
برو و هر که را توانستی با اواز خود تحریک کن و به لغزش افکن و با جمله لشکر سوار و پیاده‌ات بر انها بتاز و در اموال و اولاد هم با ایشان شریک شو و به انها وعده های دروغ و فریبنده بده و ای بندگان بدانید که وعده شیطان چیزی جز غرور و فریب نخواهد بود
همانا تو را بر بندگان خاص من تسلط نیست و تنها محافظت و نگهبانی خدای تو ای رسول از شیطان انها را کافی است
پروردگار شما همان است که به دریا برای شما کشتی‌ها را به حرکت می‌اورد تا از فضل خدا یعنی روزی طلبید که او درباره شما بسیار مهربان است
و چون در دریا به شما خوف و خطری رسد در ان حال به جز خدا همه انهایی که به خدایی می‌خوانید از یاد شما بروند و ان‌گاه که خدا شما را به ساحل سلامت رسانید باز از خدا روی می‌گردانید و انسان بسیار کفر کیش و ناسپاس است
ایا مگر ایمنید از این که شما را در خشکی زمین فرو برد یا تندباد غضبش بر سرتان سنگ بارد ان‌گاه بر خود پناه و نگهبانی نیابید
یا مگر از ان ایمنید که بار دیگر خدا شما را به اراده خود به دریا برگرداند و تندبادی بفرستد تا همه را به کیفر کفر به دریا غرق سازد ان‌گاه کسی را از قهر ما بدان غرقه کردن دادخواه و فریادرس خود نیابید
و محققا ما فرزندان ادم را بسیار گرامی داشتیم و انها را بر مرکب در بر و بحر سوار کردیم و از هر غذای لذیذ و پاکیزه انها را روزی دادیم و انها را بر بسیاری از مخلوقات خود برتری و فضیلت کامل بخشیدیم
به یاد ار روزی که ما هر گروهی از مردم را با پیشوایشان به پیشگاه حقیقت می‌خوانیم پس هر کس نامه عملش را به دست راست دهند انها نامه خود را قرائت کنند و کمترین ستمی به انها نخواهد شد
هر کس در این جهان نابینا ی کفر و جهل و ضلالت است در عالم اخرت نیز از مشاهده بهشتیان و شهود و جمال حق نابینا و گمراه‌تر خواهد بود
و نزدیک بود که کافران تو را فریب داده و از انچه به تو وحی کردیم که به بتان هیچ اعتنا مکن غافل شوی و چیز دیگر بر ما فرابندی ان‌گاه یقینا مشرکان تو را دوست خود می‌گرفتند
و اگر ما تو را ثابت قدم نمی‌گردانیدیم نزدیک بود که به ان مشرکان اندک تمایل و اعتمادی پیدا کنی
و در ان صورت به تو جزا این عمل را می‌چشاندیم و عذاب تو را در حیات دنیا و پس از مرگ مضاعف می‌گردانیدیم و ان‌گاه از قهر و خشم ما بر خود هیچ یاوری نمی‌یافتی
و نزدیک بود که کافران تو را از سرزمین خود جنبانده تا از انجا بیرونت کنند و در این صورت پس از ان اندک زمانی بیش زیست نمی‌کردند که به عذاب ما همه هلاک می‌شدند
ما ایین همه پیمبرانی را که پیش از تو فرستادیم نیز همین توحید و خداپرستی و هلاک کافران و نجات اهل ایمان قرار دادیم و این طریقه ما را تغییرپذیر نخواهی یافت
نماز را وقت زوال افتاب تا اول تاریکی شب به پا دار یعنی نماز ظهرین را از اول ظهر و نماز عشائین را از بدو تاریکی شب به پا دار و نماز صبح را نیز به جای ار که ان نماز به حقیقت مشهود نظر فرشتگان شب و فرشتگان روز است
و بعضی از شب را به خواندن قران در نماز بیدار و متهجد باش که نماز شب خاص توست باشد که خدایت تو را به مقام محمود شفاعت کبری مبعوث گرداند
و بگو که بارالها مرا همیشه به هر جا روم به مکه یا مدینه یا عالم قبر و محشر به قدم صدق داخل و به قدم صدق خارج گردان و به من از جانب خود حجت روشنی که دائم یار و مددکار باشد عطا فرما
و به امت بگو که دین حق امد و باطل نابود شد که باطل خود لایق محو نابودی ابدی است
و ما انچه از قران فرستیم شفا ی دل و رحمت الهی برای اهل ایمان است و ظالمان را به جز زیان و شقاوت چیزی نخواهد افزود
و ما هرگاه به انسان نعمتی عطا کنیم از ان رو بگرداند و دوری جوید و هرگاه شر و بلایی به او روی اورد به کلی مایوس و ناامید شود
بگو که هر کس بر حسب ذات و طبیعت خود عملی انجام خواهد داد و خدای شما به ان که راهیافته‌تر است از همه کس اگاهتر است
و تو را از حقیقت روح می‌پرسند جواب ده که روح از عالم امر خداست و بی‌واسطه جسمانیات به امر الهی به بدنها تعلق می‌گیرد و شما پی به حقیقت ان نمی‌برید زیرا انچه از علم به شما دادند بسیار اندک است
و اگر ما بخواهیم انچه را که به وحی بر تو اوردیم از قران و علم و ایین همه را باز می‌بریم و ان‌گاه تو بر قهر ما هیچ کارساز و مددکاری در این باره نخواهی یافت
مگر رحمت و لطف پروردگار از تو مدد کند که فضل و رحمت او بر تو بزرگ و بسیار است
بگو که اگر جن و انس متفق شوند که مانند این قران کتابی بیاورند هرگز نتوانند مثل ان اورند هر چند همه پشتیبان یکدیگر باشند
و همانا ما در این قران برای مردم هر گونه مثال اوردیم تا مگر هدایت شوند لیکن اکثر مردم به جز از کفر و عناد از هر چیز امتناع کردند
و گفتند ما هرگز به تو ایمان نخواهیم اورد تا انکه از زمین برای ما به اعجاز چشمه ابی بیرون اری
یا انکه تو را باغی از خرما و انگور باشد که در میان ان باغ نهرهای اب جاری گردانی
یا انکه بنابر پندار و دعوی خودت پاره‌ای از اسمان را بر سر ما فرود اوری یا انکه خدا را با فرشتگانش مقابل ما حاضر اری
یا انکه خانه‌ای از زر و کاخی زرنگار دارا باشی یا انکه بر اسمان بالا روی و باز هم هرگز ایمان به اسمان رفتنت نیاوریم تا انکه بر ما کتابی نازل کنی که ان را قرائت کنیم بگو خدای من منزه است از انکه من او یا فرشتگان او را حاضر سازم ایا من فرد بشری بیشترم که از جانب خدا به رسالت امده‌ام
و مردم را چیزی از هدایت و ایمان بازنداشت وقتی که هدایت قران بر انان امد جز این خیال باطل که گفتند ایا خدا بشری را به رسالت فرستاده است
بگو اگر فرشتگان را در زمین مسکن و قرارگاه بودی ما هم فرشته‌ای را از اسمان به رسالت بر انها می‌فرستادیم که رسول باید از جنس امت باشد و گرنه حجت و معجزش پذیرفته نشود
ای پیغمبر پس از اتمام حجت به امت بگو خدا شاهد میان من و شما کافی است که او به احوال بندگانش اگاه و بصیر است
و هر که را خدا رهنمایی کند ان کس به حقیقت هدایت یافته و هر که را به گمراهی واگذارد دیگر جز خدا هیچ رهنما و دوست و نگهبانی بر انها نخواهی یافت و چون روز قیامت شود بر روی صورت بکشانیم و کور و گنگ و کر محشورشان خواهیم کرد به دوزخ مسکن کنند که هرگه ان دوزخ اتشش خاموش شود باز شدیدتر بر انها سوزان و فروزانش کنیم
این است کیفر ان کافران چون به ایات ما کافر شدند و گفتند ایا پس از انکه ما استخوانی پوسیده و غباری پراکنده شویم از نو باز برانگیخته می‌شویم
ایا ندیدند که ان خدایی که اسمانها و زمین را افرید قادر است که مانند اینها را باز خلق کند و بر انها وقت روز موعودی که بی‌شک خواهد امد مقرر گرداند اری با این همه ایات و حجت قاطع باز ستمکاران جز راه کفر و عناد نپیمودند
بگو که شما اگر دارای گنجهای رحمت بی‌انتهای خدای من شوید باز هم از ترس فقر و خوف درویشی بخل از انفاق خواهید کرد که انسان طبعا بسیار ممسک و بخیل است
و همانا ما به موسی نه ایت روشن و معجز اشکار عطا کردیم این حکایت را از بنی اسرائیل سوال کن که موسی بر انها امد پس فرعون به او گفت ای موسی من تو را سحرزده یا ساحر و سحر اموز می‌پندارم
موسی به فرعون پاسخ داد که تو خود کاملا دانسته‌ای که این ایات را برای هدایت و بینایی خلق جز خدای اسمانها و زمین نفرستاده و من ای فرعون تو را شخصی جاهل و لایق هلاک می‌پندارم
ان‌گاه فرعون اراده ان کرد که موسی و قومش را از زمین مصر براندازد ما هم او و همدستانش را تمام به دریا غرق کردیم
و بعد از ان بنی اسرائیل را فرمان دادیم که در ان زمین ساکن شوید تا از ان پس که وعده اخرت فرا رسد همه شما را باز جمعا مبعوث گردانیم و هر کس را به کیفر و پاداش عمل خود برسانیم
و ما این ایات قران عظیم را به حق فرستادیم و به حق و راستی هم نازل شد و نفرستادیم تو را جز برای انکه بشارت دهی و بترسانی
و قرانی را جز جز و به تدریج بر تو فرستادیم که تو نیز بر مردم به تدریج قرائت کنی و با صبر و تانی به هدایت خلق پردازی و این قران کتابی از تنزیلات بزرگ ماست
بگو که شما به این کتاب ایمان بیاورید یا نیاورید مرا یکسان است که البته انها که پیش از این به مقام علم و دانش رسیدند هرگاه این ایات بر ایشان تلاوت شود همه با کمال خضوع و فروتنی سر طاعت بر حکم ان فرود اورند
و گویند پروردگار ما پاک و منزه است البته وعده خدای ما محققا واقع خواهد شد
و انها با چشم گریان همه سر به خاک عبودیت نهاده و پیوسته بر فروتنی و ترسشان از خدا می‌افزاید
بگو که خواه خدا را به اسم الله یا به اسم رحمان بخوانید به هر اسمی بخوانید اسما نیکو همه مخصوص اوست و تو در نماز نه صدا را بسیار بلند و نه بسیار اهسته گردان بلکه حد وسط را اختیار کن
و بگو ستایش مخصوص خداست که نه هرگز فرزندی برگرفته و نه شریکی در ملک خود دارد و نه هرگز عزت و اقتدار او را نقصی رسد که به دوست و مددکاری نیازمند شود و پیوسته ذات الهی را به بزرگترین اوصاف کمال ستایش کن