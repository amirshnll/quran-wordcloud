الا ای پیغمبر گرامی امت را بگو هر گاه زنان را طلاق دهید به وقت عده انها یعنی در زمان پاکی از خون حیض که در ان پاکی هم نزدیکی با انها نکرده‌اید طلاق دهید و زمان عده را مدت سه پاکی بشمارید و از خدا که افریننده شماست بترسید و ان زنان را تا در عده‌اند از خانه بیرون مکنید و انان نیز بدون ضرورت بیرون نروند مگر انکه کار زشتی اشکار مرتکب شوند و این احکام حدود شرع خداست و هر کس از حدود الهی تجاوز کند به خویشتن ستم کرده است تو ندانی شاید خدا پس از طلاق کاری از نو پدید ارد یعنی میل رجوع در شما حادث گرداند
ان‌گاه که نزدیک است مدت عده را به پایان رسانند باز یا به نیکویی نگاهشان دارید یا به خوشرفتاری رهاشان کنید و نیز بر طلاق انها دو مرد مسلمان عادل گواه گیرید و شما شاهدان نیز برای خدا شهادت را برپا کنید بدین وعظ الهی ان کس که به خدا و روز قیامت ایمان اورد پند داده می‌شود و هر کس خدا ترس و پرهیزکار شود خدا راه بیرون شدن از عهده گناهان و بلا و حوادث سخت عالم را بر او می‌گشاید
و از جایی که گمان نبرد به او روزی عطا کند و هر که بر خدا توکل کند خدا او را کفایت خواهد کرد که خدا امرش را نافذ و روان می‌سازد و بر هر چیز قدر و اندازه‌ای مقرر داشته است و به هیچ تدبیری سر از تقدیرش نتوان پیچید
و از زنان شما انان که از حیض و فرزند به ظاهر نومیدند اگر باز شک در تحقق سن یاسشان دارید عده طلاق انان سه ماه است و نیز زنانی که حیض ندیده لیکن در سن حیض باشند انها هم سه ماه عده نگه دارند و زنان حامله مدت عده‌شان تا وقت زاییدن است و هر که متقی و خداترس باشد خدا مشکلات کار او را اسان می‌گرداند
این احکام فرمان خداست که به شما نازل کرد و هر که از خدا بترسد خدا گناهانش بپوشد و او را پاداش بزرگ بهشت ابد عطا کند
زنانی که طلاق رجعی دهید تا در عده‌اند انها را در همان منزل خویش که میسر شماست بنشانید و به ایشان در نفقه و سکنی ازار و زیان نرسانید تا انان را در مضیقه و رنج در افکنید که به ناچار از حق خود بگذرند و به زنان مطلقه اگر حامله باشند تا وقت وضع حمل نفقه دهید ان‌گاه اگر فرزند شما را شیر دهند اجرتشان را بپردازید و در کار فرزند میان خود به نیکی مشورت و سازش کنید و اگر با هم سختگیری کنید مادر صرف‌نظر کند تا زن دیگری او را شیر دهد
مرد دارا به وسعت و فراوانی نفقه زن شیرده دهد و ان که نادار و تنگ معیشت است از انچه خدا به او داده انفاق کند که خدا هیچ کس را جز به مقدار انچه توانایی داده تکلیف نمی‌کند و خدا به زودی بعد هر سختی اسانی قرار دهد
و چه بسیار مردم دیاری که از امر خدا و رسولانش سرپیچیدند و کافر شدند ما هم انان را به حساب سخت مواخذه کردیم و به عذاب بسیار شدید معذب ساختیم
تا کیفر کردار خود چشیدند و عاقبت کارشان زیانکاری و حسرت گردید
و خدا بر انان عذاب سخت جهنم مهیا ساخت پس شما ای خردمندانی که ایمان اورده‌اید از خدا بترسید و راه طاعت پیش گیرید که خدا برای هدایت شما ذکر یعنی قران نازل کرد
و نیز فرستاد رسول بزرگواری را که برای شما ایات روشن بیان خدا را تلاوت می‌کند تا انان را که ایمان اورده و نیکوکار شدند از ظلمات جهل به سوی نور معرفت و ایمان باز ارد و هر کس به خدا ایمان اورده و نیکوکار شود خدا او را در باغهای بهشتی در ارد که نهرها زیر درختانش جاری است و همیشه در ان بهشت ابد متنعمند که خدا در انجا رزق بسیار نیکو بر او مهیا ساخته است
خدا ان کسی است که هفت اسمان را افرید و مانند ان اسمان‌ها از هفت طبقه زمین خلق فرمود امر نافذ او در بین هفت اسمان و زمین نازل می‌شود تا بدانید که خدا بر هر چیز توانا و به احاطه علمی بر همه امور عالم اگاه است