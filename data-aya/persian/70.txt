سائلی از عذاب قیامت که وقوعش حتمی است از رسول پرسید که ان عذاب چه مردمی راست
بداند که بر فرقه کافران است و هیچ کس از انان دفع نتواند کرد
که ان عذاب از قهر خدای مالک اسمانهاست یا مراد عذاب واقع بر نعمان بن حارث است که به نصب خلافت علی علیه السلام بر رسول صلی الله علیه و اله و سلم اعتراض کرد رسول صلی الله علیه و اله و سلم فرمود به امر خدا کردم او گفت اگر چنین است خدایا بر من عذابی فرست فورا سنگی از اسمان بر فرقش رسید و هلاک شد
فرشتگان و روح الامین برای اخذ فرمان به سوی عرش خدا بالا روند در روزی که مدتش پنجاه هزار سال خواهد بود
پس صبر نیکو پیش گیر
که این مردم ان روز را بسیار دور از امکان بینند
و ما نزدیک به وقوع می‌بینیم
روزی که اسمان چون فلز گداخته شود
و کوهها مانند پشم زده متلاشی گردند
و هیچ کس از خویش خود جویا نشود
چون حقیقت حالشان به انها بنمایند ان روز کافر بدکار ارزو کند که کاش توانستی فرزندانش را فدای خود سازد و از عذاب برهد
و هم زن و برادرش
و هم خویشان و قبیله‌اش را که همیشه حمایتش می‌کردند
و هر که را روی زمین است خواهد همه را فدای خویش گردند تا مگر او را از ان عذاب برهاند
و هرگز نجات نیابد که اتش دوزخ بر او شعله‌ور است
تا سر و صورت و اندمش پاک بسوزد
دوزخ کسی را می‌خواند که از خدا رو گردانیده و با حق مخالفت کرده
و مال دنیا را جمع کرده و همه را ذخیره نموده است
که انسان مخلوقی طبعا سخت حریص و بی‌صبر است
چون شر و زیانی به او رسد سخت جزع و بی‌قراری کند
و چون مال و دولتی به او رو کند منع احسان نماید
مگر نماز گزاران حقیقی
انان که دایم در نماز و طاعت الهی عمر گذرانند
و انان که در مال و دایی خود حقی معین و معلوم گردانند
تا به فقیران سائل و فقیران ابرومند محروم رسانند
و انان که روز قیامت و جزا را تصدیق کنند
و انان که از قهر و عذاب خدای خویش سخت ترسانند
که از عذاب خدا هیچ کس ایمن نتواند بود
و انان که اندام خود را از شهوت رانی نگاه می‌دارند
مگر بر زنان حلال و کنیزان ملکی خویش که از اعمال شهوت با انها هیچ ملامت ندارند
و هر که غیر از این جوید اینان به حقیقت متعدی و ستمکارند
و انان که امانت و عهد و پیمانشان را رعایت کنند
و انان که برای گواهی به حق قیام کنند
و انان که نماز خود را به وقت و شرایط و حضور قلب محافظت کنند
انان در باغها ی بهشت ابد با عزت و احترام متنعمند
ای رسول چه شده است کافران را که با تمسخر به جانبت می‌شتابند
از راست و چپ گروه گروه باز پراکنده می‌شوند و به دین خدا نمی‌گروند
ایا هر یک طمع دارند که باز انها را در بهشت با ناز و نعمت داخل کنند
هرگز این نشود چون انها خود می‌دانند که ما انها را از چه نطفه پستی افریده‌ایم باز به افریننده خود ایمان نمی‌اورند و به کفر می‌شتابند و طمع ان دارند که چون مومنان به بهشت روند
چنین نیست سوگند به خدای مشرق‌ها و مغرب‌ها که ما قادریم
که به جای انها خلقی بهتر از انها بیافرینیم و هرگز کسی به قدرت و قوت بر ما سبقت نخواهد یافت
پس انها را به کفر و ضلالت خود بگذار که به بازیچه دنیا دل بازند تا با روزی که وعده عذاب انهاست رو به رو شوند
ان روزی که به سرعت سر از قبرها براورده گویی به سوی بتها و نتیجه پرستش غیر خدا می‌شتابند
در حالی که چشمهاشان از هول و وحشت قیامت به خواری فرو افتاده و ذلت کفر و عصیان بر انها احاطه کرده این همان روزی است که به انها وعده می‌دادند