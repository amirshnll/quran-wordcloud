هر چه در اسمانها و زمین است همه به تسبیح و ستایش خدای عالم که مقتدر و حکیم است مشغولند
الا ای کسانی که ایمان اورده‌اید چرا چیزی به زبان می‌گویید که در مقام عمل خلاف ان می‌کنید
این عمل که سخن بگویید و خلاف ان کنید بسیار سخت خدا را به خشم و غضب می‌اورد
خدا ان مومنان را که در راه او در صف جهاد با کافران مانند بنیان و سدی اهنین همدست و پایدارند بسیار دوست می‌دارد
یاد ار وقتی که موسی به قوم خود گفت ای قوم برای چه مرا رنج و ازار می‌دهید و تهمت سحر و کذب و عیبهای دیگر بر من می‌بندید در صورتی که بر شما معلوم است که من رسول خدا به سوی شما هستم باز چون از حق روی گردانیدند خدا هم دلهای بی‌نورشان را از سعادت و اقبال به حق بگردانید و خدا هرگز مردم نابکار فاسق را هدایت نخواهد کرد
و هنگامی که عیسی مریم به بنی اسرائیل گفت من همانا رسول خدا به سوی شما هستم و به حقانیت کتاب تورات که مقابل من است تصدیق می‌کنم و نیز شما را مژده می‌دهم که بعد از من رسول بزرگواری که نامش در انجیل من احمد است بیاید چون ان رسول ما با ایات و معجزات به سوی خلق امد گفتند این سحری اشکار است
و ایا از ان کس که به راه اسلام و سعادتش می‌خوانند و او همان دم بر خدا افترا و دروغ می‌بندد کسی ستمکارتر هست و خدا هم هیچ قوم ستمکاری را هدایت نخواهد کرد
کافران می‌خواهند تا نور خدا را به گفتار باطل و طعن و مسخره خاموش کنند و البته خدا نور خود را هر چند کافران خوش ندارند کامل و محفوظ خواهد داشت
اوست خدایی که رسولش محمد مصطفی صلی الله علیه و اله را به هدایت خلق و ابلاغ دین حق فرستاد تا ان را هر چند مشرکان خوش ندارند بر همه ادیان عالم غالب گرداند
ای اهل ایمان ایا شما را به تجارتی سودمند که شما را از عذاب دردناک اخرت نجات بخشد دلالت کنم
به خدا و رسول او ایمان ارید و به مال و جان در راه خدا جهاد کنید که این کار از هر تجارت اگر دانا باشید برای شما بهتر است
تا خدا گناهان شما ببخشد و در بهشتی که در زیر درختانش نهرها جاری است داخل گرداند و در بهشتهای عدن جاودانی منزلهای نیکو عطا فرماید این همان رستگاری بزرگ است
و باز تجارتی دیگر که ان را هم دوست دارید نصرت و یاری خدا در جنگ و فتح نزدیک سپاه اسلام است و اهل ایمان را به این دو نعمت بشارت ده
ای اهل ایمان شما هم یاران خدا باشید چنان که عیسی مریم به حواریین گفت کیست مرا برای خدا یاری کند انها گفتند ما یاران خداییم پس با ان همه معجزات طایفه‌ای از بنی اسرائیل به او ایمان اوردند و طایفه‌ای کافر شدند ما هم انان را که ایمان اوردند موید و منصور گردانیدیم تا بر دشمنشان ظفر یافتند