روز حساب مردم بسیار نزدیک شده و مردم سخت غافلند و اعراض می‌کنند
این مردم غافل را هیچ پند و موعظه تازه‌ای از جانب پروردگارشان نیاید جز انکه ان پند را شنیده و باز به بازی دنیا و لهو و لعب عمر می‌گذرانند
دلهاشان به لهو و بازیچه دنیا متوجه است و مردم ستمکار پنهان و اهسته با یکدیگر می‌گویند ایا این شخص جز ان است که بشری مانند شماست چرا شما که مردمی بصیر و دانا هستید سحر او را می‌پذیرید
پیامبر گفت خدای من هر حرفی که خلق در اسمان و زمین گویند همه را می‌داند که او خدای شنوا و داناست
بلکه این مردم غافل نادان گفتند که سخنان قران خواب و خیالی بی‌اساس است بلکه این کلمات را خود فرابافته بلکه شاعر بزرگی است وگرنه باید مانند پیغمبران گذشته ایت و معجزه‌ای برای ما بیاورد
پیش از اهل مکه هم ما اهل هر شهری که ایمان به خدا و روز قیامت نیاوردند همه را هلاک کردیم ایا اهل مکه ایمان خواهند اورد
و ما پیش از تو کسی را به رسالت نفرستادیم جز مردانی پاک را که به انها هم مانند تو وحی می‌فرستادیم شما اگر خود نمی‌دانید بروید و از اهل ذکر و دانشمندان امت سوال کنید
و ما پیغمبران را چون فرشته بدون بدن دنیوی قرار ندادیم تا به غذا و طعام محتاج نباشند و در دنیا هم همیشه زنده نماندند
ان‌گاه ما به وعده‌ای که به انها دادیم وفا کردیم و انان را با هر که خواستیم از شر دشمنان نجات دادیم و مسرفان ظالم را هلاک گردانیدیم
همانا ما به سوی شما امت کتابی که مایه شرافت و عزت شماست فرستادیم ایا نباید در این کتاب بزرگ تعقل کرده و حقایق ان را فهم کنید
و چه بسیار مردم ستمگری در شهر و دیارها بودند که ما انها را درهم شکسته و هلاک ساختیم و قومی دیگر به جای انها بیافریدیم
پس هنگامی که ان ستمکاران عذاب ما را به چشم مشاهده کردند از ان دیار رو به فرار نهادند
در ان حال به انها خطاب شد که مگریزید و رو به کامرانیها و خانه‌های خود ارید و به اصلاح فسادکاری خویش بپردازید که روزی ممکن است از ان بازخواست شوید
ظالمان به حسرت و ندامت گفتند وای بر ما که سخت ستمکار بودیم
و پیوسته همین گفتار حسرت بار بر زبانشان بود تا انکه ما همه را طعمه شمشیر مرگ و خاموش هلاکت ساختیم
و ما اسمان و زمین و انچه را که بین زمین و اسمان است به بازیچه نیافریدیم
اگر می‌خواستیم جهان را به بازی گرفته و کاری بیهوده انجام دهیم می‌کردیم
بلکه ما همیشه حق را بر باطل غالب و فیروز می‌گردانیم تا باطل را محو و نابود سازد و باطل بی‌درنگ نابود می‌شود و وای بر شما که خدا را به وصف کار باطل و بازیچه متصف می‌گردانید
و هر چه در اسمانها و زمین است همه ملک خداست و فرشتگان و ارواح قدسی که در پیشگاه حضرتش مقربند هیچ‌گاه از بندگیش گردنکشی و سرپیچی نکنند و از عبادتی که به شوق و رغبت می‌کنند هرگز خسته و ملول نشوند
همه به شب و روز بی‌انکه هیچ سستی کنند به تسبیح و ستایش او مشغولند
مگر این مردم مشرک نادان خدایانی از همین زمین برگرفته‌اند که جان افرین باشند
اگر در اسمان و زمین غیر از خدای یکتا خدایانی وجود داشت همانا خلل و فساد در اسمان و زمین راه می‌یافت پس از نظم ثابت عالم بدانید که پادشاه ملک وجود خدای یکتاست و از توصیف و اوهام مشرکان پاک و منزه است
و او بر هر چه می‌کند بازخواست نشود ولی خلق از کردارشان بازخواست می‌شوند
ایا خدا را رها کرده و خدایان باطل بی‌اثر را برگرفتند بگو برهانتان چیست بیاورید این ذکر خدای یکتا و دعوت به توحید سخن من و عالمان امت من است و همه انبیا و دانشمندان پیش از من اما بیشتر این مشرکان به حق دانا نیستند که از ان اعراض می‌کنند
و ما هیچ رسولی را پیش از تو به رسالت نفرستادیم جز انکه به او وحی کردیم که به جز من خدایی نیست پس مرا به یکتایی پرستش کنید و بس
و مشرکان گفتند که خدای رحمان دارای فرزند است حاشا خدا پاک و منزه از ان است بلکه کسانی را که مشرکان فرزند خدا پنداشتند از فرشتگان و مسیح و عزیر همه بندگان گرامی و مقرب خدا هستند
که هرگز پیش از امر خدا کاری نخواهند کرد و هر چه کنند به فرمان او کنند
هر چه انان از ازل کرده و تا ابد می‌کنند همه را خدا می‌داند و هرگز از احدی جز ان کسی که خدا از او راضی است شفاعت نکنند و انها دائم از خوف قهر خدا هراسانند
و هر کس از انها بگوید که من خدای عالمم دون خدای به حق ما او را به اتش دوزخ کیفر خواهیم کرد که سرکشان و ستمکاران را البته چنین مجازات می‌کنیم
ایا کافران ندیدند که اسمانها و زمین بسته بود ما انها را بشکافتیم و از اب هر چیز زنده‌ای را افریدیم پس چرا باز مردم طبیعت و ماده‌پرست به خدا ایمان نمی‌اورند
و در روی زمین کوههای استوار قرار دادیم تا خلق را از اضطراب زمین حفظ کند و نیز راهها در کوه و جاده‌های پهناور در زمین برای هدایت و راهیابی مردم مقرر فرمودیم
و اسمان را سقفی محفوظ و طاقی محکم افریدیم و این کافران از مشاهده ایات ان اعراض می‌کنند
و اوست خدایی که شب و روز و خورشید و ماه را بیافرید که هر یک در مدار معینی سیر می‌کنند
و ما به هیچ کس پیش از تو عمر ابد ندادیم تا به تو دهیم ایا اگر تو بمیری انان ابدا به دنیا زنده مانند
هر نفسی مرگ را می‌چشد و ما شما را به بد و نیک و خیرات و شرور عالم مبتلا کنیم تا شما را بیازماییم و هنگام مرگ به سوی ما بازگردانده می‌شوید
و کافران هنگام ملاقات تو تو را جز به استهزا نگرفته و گویند ایا این شخص است که بتان را که خدایان شما هستند به اهانت و بدی یاد می‌کند و ای رسول ما بدان که محققا انها به ذکر خدای مهربان و کتاب و ایات او کافر هستند
ادمی در خلقت و طبیعت بسیار شتابکار است ای مردم ما ایات قدرت و حکمت بالغه خود را به زودی به شما می‌نمایانیم و شما را عذاب می‌کنیم پس تعجیل مدارید
و کافران می‌گویند این وعده قیامت اگر راست می‌گویید کی خواهد بود
اگر کافران بدانند وقتی که اتش دوزخ هر طرف از پیش روی و پشت سر به انها احاطه می‌کند که نه خود دفع ان توانند و نه از سوی کسی یاری شوند ان وقت از قیامت اگاه می‌شوند و دیگر درخواست عذاب نکنند
بلکه واقعه مرگ و قیامت ناگهانی فرا رسد و انها را مبهوت و حیران کند که نه قدرت بر رد ان داشته و نه بر تاخیر ان مهلتی توانند یافت
و همانا به رسولان پیش از تو نیز بسیار تمسخر و استهزا شد تا انکه کیفر ان استهزا به ان استهزا کنندگان احاطه کرد
بگو کیست که شما را در شب و روز از قهر خدای مهربان محافظت می‌کند بلکه این مردم از یاد خدای خود اعراض می‌کنند
ایا برای این مشرکان غیر ما خدایانی هست که بتوانند عذاب ما را از اینان منع کنند در صورتی که نه ان خدایان قدرت بر دفاع از خود دارند و نه انها از سوی ما همراهی و حمایت شوند
بلکه تنها ماییم که این مردم و پدران پیشینشان را متمتع به نعمتهای دنیا کردیم تا انکه عمر دراز کردند ایا مردم نمی‌بینند که ماییم که اراده کنیم و زمین و اهلش را از هر طرف به مرگ و فنا می‌کاهیم ایا این خلق عاجز بر ما غلبه توانند کرد
بگو که من شما را به وحی خدا از عذابش می‌ترسانم ولی گوش کر هنگام وعظ و اندرز سخن و دعوت حق را نمی‌شنود
و اگر از جانب خدای تو بر این کافران شمه‌ای از عذاب فرا رسد در ان حال به حسرت و پشیمانی خواهند گفت ای وای بر ما که مردم ستمکاری بودیم
و ما ترازوهای عدل را به روز قیامت خواهیم نهاد و هیچ ستمی به هیچ نفسی نخواهد شد و اگر عملی به قدر دانه خردلی باشد در حساب اریم و تنها علم ما برای حسابگری کفایت خواهد کرد
و همانا ما به موسی و برادرش هارون کتاب تورات را عطا کردیم که جدا سازنده میان حق و باطل و روشنی‌بخش دلها و یاداور متقیان است
متقیان همانهایی هستند که از خدای خود در نهان می‌ترسند و از ساعت قیامت و روز جزا سخت هراسانند
و این قران کتابی است با اندرز و تذکر و برکت بسیار که ما ان را فرستادیم ایا شما ان را انکار خواهید کرد
و همانا ما پیش از این ابراهیم را کاملا به رشد و کمال خود رسانیدیم تا بیرق توحید و خداپرستی را در عالم برافرازد و ما به شایستگی او بر این مقام دانا بودیم
هنگامی که با پدرش یعنی عمویش و با قومش گفت این مجسمه‌های بی‌روح و بتهای بی‌اثر چیست که شما به خدایی می‌پرستید و بر ان عمری متوقف شده‌اید
انها ابراهیم را پاسخ دادند که ما پدران خود را بر پرستش این بتان یافته‌ایم و ما پیروی انها خواهیم کرد
ابراهیم گفت همانا شما خود و پدرانتان همه سخت در گمراهی بوده و هستید
قوم به ابراهیم گفتند ایا تو بر علیه شرک و اثبات توحید حرف حق و حجت قاطعی برای ما اورده‌ای یا سخنی به بازیچه و هزل می‌رانی
ابراهیم پاسخ داد که خدای شما همان خدایی است که افریننده اسمانها و زمین است و من بر این سخن به یقین گواهی می‌دهم
و به خدا قسم که من این بتهای شما را چاره‌ای کنم و با هر تدبیری توانم درهم می‌شکنم بعد از انکه شما برای تفرج و رسوم عید به صحرا روید و از بتخانه روی گردانید
در ان موقع به بتخانه شد و همه بتها را درهم شکست به جز بت بزرگ انها را تا در مقام شکایت به او رجوع کنند
قوم ابراهیم گفتند کسی که چنین کاری با خدایان ما کرده همانا بسیار ستمکار است
انان که لعن بتان را از ابراهیم شنیده بودند گفتند که ما جوانی ابراهیم نام را شنیده‌ایم که بتان را به بدی و زشتی یاد می‌کرد
قوم گفتند او را حاضر سازید در حضور جماعت تا بر این کار او گواهی دهند
به او گفتند ای ابراهیم ایا تو با خدایان ما چنین کردی
ابراهیم در مقام احتجاج گفت بلکه این کار را بزرگ انها کرده است شما از این بتان سوال کنید اگر سخن می‌گویند
ان‌گاه با خود فکر کردند و باهم گفتند البته شما ستمکارید که این بتان عاجز و بی‌اثر را می‌پرستید نه ابراهیم که انها را درهم شکسته است
و سپس همه سر به زیر شدند و گفتند تو می‌دانی که این بتان را نطق و گویایی نیست
ابراهیم گفت پس چرا خدا را که هر نفعی به دست اوست رها کرده و بتهایی را می‌پرستید که هیچ نفع و ضرری برای شما ندارند
اف بر شما و بر انچه به جز خدای یکتا می‌پرستید ایا شما عقل خود را هیچ‌کار نمی‌بندید
قوم گفتند ابراهیم را بسوزانید و خدایان خود را یاری کنید اگر بر رضای خدایان کاری خواهید کرد
پس ان قوم اتشی سخت افروختند و ابراهیم را در ان افکندند ما خطاب کردیم که ای اتش سرد و سالم برای ابراهیم باش اتش به خطاب خدا گل و ریحان گردید
و قوم در مقام کید و کینه او برامدند و ما کیدشان را باطل کرده انها را به سخت‌ترین زیان و حسرت انداختیم
و ما ابراهیم را با برادرزاده‌اش لوط از شر نمرودیان برهانیدیم و به شام سرزمینی که مایه برکت جهانیان قرار دادیم انها را بفرستادیم
و به او اسحاق و افزون بر ان فرزندزاده‌اش یعقوب را عطا کردیم و همه را صالح و شایسته مقام نبوت گردانیدیم
و انان را پیشوای مردم ساختیم تا خلق را به امر ما هدایت کنند و هر کار نیکو را از انواع عبادات و خیرات و خصوص اقامه نماز و ادا زکات را به انها وحی کردیم و انها هم به عبادت ما پرداختند
و لوط را هم مقام حکمفرمایی و یا حکمت و نبوت و علم عطا نمودیم و او را از شهری که اهلش به اعمال زشت و کار پلید لواط می‌پرداختند نجات دادیم که انها بسیار بدکار و فاسق مردمی بودند
و او را در رحمت خود داخل کردیم زیرا که از مردم بسیار صالح و نیکوکار به شمار بود
و یاد کن حکایت نوح را که پیش از این خدا را به یاری خود خواند ما هم او را پاسخ دادیم و او و اهل بیتش و گرویدگانش را از اندوه و بلای سخت طوفان نجات دادیم
و او را بر دفع ان قومی که ایات ما را تکذیب کردند نصرت دادیم که ان قوم بسیار بدکار و کافر بودند و ما همه انها را یکسر به طوفان غرق کردیم
و یاد کن احوال داود و سلیمان را وقتی که درباره گوسفندان بی‌شبانی که در مزرعی چریدند و ان را تباه کردند قضاوت می‌نمودند که از شیرشان صاحب زرع به قدر زراعتش استفاده کند و ما بر حکم انها گواه بودیم
و ما ان قضاوت را به سلیمان به وحی اموختیم و به هر یک از سلیمان و داود مقام حکمفرمایی و دانش عطا کردیم و کوهها و مرغان را مسخر داود گردانیدیم که با اهنگ تسبیح و نغمه او تسبیح می‌کردند و ما این معجزات را از او پدید اوردیم
و ما به داود صنعت زره ساختن برای شما اموختیم تا شما را از زخم شمشیر و ازار یکدیگر محفوظ دارد ایا شکر به جای می‌اورید
و باد تند سیر صرصر را ما مسخر سلیمان گردانیدیم که به امر او بدان سرزمین سرزمین شامات که با برکت برای جهانیان کردیم حرکت می‌کرد و ما به همه امور عالم داناییم
و نیز برخی از دیوان را مسخر سلیمان کردیم که به دریا برای او غواصی کنند و یا به کارهای دیگر در دستگاه او بپردازند و ما نگهبان دیوان برای حفظ ملک سلیمان بودیم
و یاد کن حال ایوب را وقتی که پروردگار خود را خواند که مرا بیماری و رنج سخت رسیده و تو بر بندگانت از همه مهربانان عالم مهربان‌تری
پس ما دعای او را مستجاب کردیم و درد و رنجش را برطرف ساختیم و اهل و فرزندانش را که از او گرفته بودیم با عده دیگر به مثل انها باز به او عطا کردیم تا هم لطف و رحمتی در حق او کرده باشیم و هم اهل عبادت متذکر لطف و احسان ما شوند
و نیز یاد ار حال اسماعیل و ادریس و ذو الکفل را که همه بندگان صابر ما بودند
و ما انها را به رحمت خاص خود دراوردیم زیرا انان از نیکان عالم به شمار بودند
و یاد ار حال ذو النون یعنی یونس را هنگامی که از میان قوم خود غضبناک بیرون رفت و چنین پنداشت که ما هرگز او را در مضیقه و سختی نمی‌افکنیم تا انکه به ظلمات دریا و شکم ماهی در شب تار گرفتار شد ان گاه در ان ظلمتها فریاد کرد که خدایی به جز ذات یکتای تو نیست تو از شریک و هر عیب و الایش پاک و منزهی و من از ستمکاران بودم که بر نفس خود ستم کردم
پس ما دعای او را مستجاب کردیم و او را از گرداب غم نجات دادیم و اهل ایمان را هم این گونه نجات می‌دهیم
و یاد ار حال زکریا را هنگامی که خدای خود را ندا کرد که بار الها مرا یک تن و تنها وامگذار و به من فرزندی که وارث من باشد عطا فرما که تو بهترین وارث اهل عالم هستی
ما هم دعای او را مستجاب کردیم و یحیی را به او عطا فرمودیم و جفتش را که نازا بود برای او شایسته همسری و قابل ولادت گردانیدیم زیرا انها در کارهای خیر تعجیل می‌کردند و در حال بیم و امید ما را می‌خواندند و همیشه به درگاه ما خاضع و خاشع بودند
و یاد کن حال ان زن یعنی مریم را که دامنش را پاکیزه نگاه داشت و ما در ان از روح خود بدمیدیم و او را با فرزندش عیسی معجز و ایتی بزرگ برای اهل عالم قرار دادیم
این طریقه شما ایین یگانه و پاک اسلام است و من یکتا پروردگار و افریننده شما هستم پس تنها مرا پرستش کنید
و امت با این سفارش باز در کار دین بین خود تفرقه و اختلاف انداختند و ملت واحد را پریشان و متفرق ساختند ولی باز رجوع همه به سوی ما خواهد بود
پس هر کس اعمالش نیکو و دارای ایمان است سعیش در راه دین ضایع نخواهد شد و ما ان را کاملا می‌نویسیم
و اهل دیاری را که ما هلاک گردانیم دیگر زندگانی بر انها حرام است و هرگز به دنیا یا به ایمان باز نخواهند گشت
تا روزی که راه یاجوج و ماجوج باز شود و انان از هر جانب پست و بلند زمین شتابان درایند که روز قیامت یا قیام ولی عصر علیه السلام مقصود است
و وعده ثواب و عقاب حق بسیار نزدیک شود و ناگهان چشم کافران از حیرت بی‌حرکت فرو ماند و فریاد کنند ای وای بر ما که از این روز غافل بودیم بلکه سخت به راه ستمکاری شتافتیم
و به ان کافران خطاب شود البته شما و انچه غیر خدا می‌پرستید امروز همه اتش افروز دوزخید و در ان اتش وارد می‌شوید
اگر این بتان که شما می‌پرستید به راستی خدایان بودند به دوزخ نمی‌شدند در صورتی که شما و بتانتان همه در اتش مخلد خواهید بود
ان کافران را در دوزخ زفیر و ناله بسیار دردناکی است و در انجا هیچ سخنی که مایه امید و نشاط شود نخواهند شنید
و البته مومنان انان که توفیق و وعده نیکوی ما در سرنوشت ازلی بر انها سبقت یافته از ان دوزخ به دور خواهند بود
انها هرگز اواز جهنم را نخواهند شنید و به انچه مشتاق و مایل انند تا ابد متنعمند
و هیچ گاه فزع اکبر و هنگامه بزرگ قیامت انها را محزون نخواهد ساخت و با انان فرشتگان رحمت ملاقات کنند و گویند این است ان روز سعادت شما که در دنیا به شما وعده می‌دادند
روزی که اسمانها را مانند طومار در هم پیچیم و به حال اول که افریدیم باز برگردانیم این وعده ماست که البته انجام خواهیم داد
و ما بعد از تورات در زبور داود نوشتیم که البته بندگان نیکوکار من ملک زمین را وارث و متصرف خواهند شد
بی‌شک در این قران برای اهل عبادت مایه وصول به مقصد حق نهفته است
و ای رسول ما تو را نفرستادیم مگر انکه رحمت برای اهل عالم باشی
بگو که بر من به یقین و درست این وحی می‌رسد که خدای شما خدایی است یکتا پس ایا شما تسلیم امر او خواهید شد
و چنانچه کافران از حق رو گردانیدند به انان بگو من بر حسب وظیفه رسالت شما را یکسان اگاه کردم و دیگر نمی‌دانم که ان وعده روز سخت قیامت که به شما دادند دور یا نزدیک خواهد بود
همانا خدا به همه سخنان اشکار و اندیشه‌های پنهان شما اگاه است
و خود ندانم شاید این تاخیر عذاب برای شما امتحانی باشد و تمتعی در دنیا تا به هنگامی که مرگ فرا رسد
رسول گفت الها تو به حق میان ما حکم کن و پروردگار ما همان خدای مهربان است و بر ابطال انچه شما بر خلاف حق می‌گویید تنها از او یاری باید خواست