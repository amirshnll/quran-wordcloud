یا ان خدایی که اسمانها و زمین را خلق کرده و از اسمان برای شما باران فرستاد تا به ان درختان و باغ و بستانها را در کمال سبزی و خرمی رویاندیم که هرگز شما از پیش خود قادر بر رویانیدن ان درختان نبودید ایا با وجود خدای یکتا خدایی هست هرگز خدایی نیست بلکه این مشرکان از نادانی روی از خدا می‌گردانند
یا ان کس که زمین را ارامگاه شما قرار داد و در ان نهرهای اب جاری کرد و در ان کوهها بر افراشت و میان دو دریا به قطعه‌ای از زمین حایل گردانید یا دو دریای شور و شیرین را بی‌فاصله منع از اختلاط اب انها کرد ایا با وجود خدای یکتا خدایی هست هرگز نیست بلکه اکثر مردم بر این حقیقت اگاه نیستند
یا ان کس که دعای بیچاره مضطر را به اجابت می‌رساند و رنج و غم انان را بر طرف می‌سازد و شما مسلمین را جانشینان اهل زمین قرار می‌دهد ایا با وجود خدای یکتا خدایی هست هرگز نیست لیکن اندکی متذکر این حقیقت هستند
یا ان کس که در تاریکیهای بر و بحر عالم شما را هدایت می‌کند و ان کس که بادها را به مژده باران رحمت خود می‌فرستد ایا با وجود خدای یکتا خدایی هست هرگز نیست خداوند بسی برتر و بالاتر است از انچه مشرکان جاهل شریک وی می‌شمرند
یا ان کس که نخست افرینش را اغاز می‌کند ان‌گاه همه را به سوی خود باز می‌گرداند و ان کس که از اسمان و زمین به شما روزی می‌دهد ایا با وجود خدای یکتا خدایی هست بگو اگر راست می‌گویید که غیر خدا هم کسی در افرینش موثر است بر دعوی خود برهانی بیاورید
بگو که در همه اسمانها و زمین جز خدا کسی از علم غیب اگاه نیست و اینان هیچ نمی‌دانند که چه هنگام زنده و برانگیخته خواهند شد
بلکه به روز قیامت دانا شوند و تدارک کار کنند هیهات بلکه اینان از قیامت هم در شک و ریبند بلکه به کلی از عالم اخرت بی‌خبر و از مشاهده ان جهان کورند
و کافران گفتند ایا ما و پدرانمان چون مردیم و یکسر خاک شدیم باز از خاک بیرون اورده شویم
این خبر به ما و پیش از ما به پدران ما وعده داده شد لیکن این سخنان چیزی جز افسانه‌های پیشینیان نیست
بگو در زمین سیر کنید تا بنگرید عاقبت کار بدکاران به کجا کشید و چگونه همه هلاک شدند
و ای رسول تو بر کفر و بدبختی این کافران‌اند اندوهناک مشو و از مکر انان نیز دلتنگ مباش
و کافران می‌گویند پس این وعده قیامت اگر راست می‌گوید کی خواهد بود
بگو بعضی از ان وعده که به وقوعش تعجیل دارید بدین زودی شاید در پی شما اید که به مرگ الهی یا شمشیر مسلمین همه هلاک شوید و به دوزخ روید
و همانا خدای تو درباره خلق دارای فضل و رحمت بسیار است و لیکن اکثر مردم شکر نعمتش بجا نیاورند
و همانا خدای تو بر انچه خلق در دلها پنهان کنند یا اشکار سازند به همه اگاه است
و هیچ امری در اسمان و زمین پنهان نیست جز انکه در کتاب علم الهی اشکار است
همانا این قران بر بنی اسرائیل اکثر معارف و احکامی را که در ان اختلاف می‌کنند کاملا بیان می‌کند و حکم واقعی تورات را اشکار می‌سازد
و هم این کتاب خدا برای اهل ایمان هدایت و رحمت کامل است
ای رسول ما خدای تو در قیامت میان اختلافات این مردم حکم خواهد کرد که او خدای مقتدر و داناست
پس تو بر خدا توکل کن که تو البته بر حقی و حقانیتت بر همه اشکار است
همانا تو نتوانی که مردگان و مرده دلان کفر را سخنی بشنوانی و یا کران باطن را که از گفتارت روی می‌گردانند به دعوت به حقیقت شنوا کنی
و تو هرگز نتوانی که این کوران باطن را از گمراهیشان هدایت کنی تنها انان که به ایات ما ایمان می‌اورند و تسلیم امر ما هستند تو انها را می‌توانی سخن بشنوانی و به راه حق هدایت کنی
و هنگامی که وعده عذاب کافران به وقوع پیوندد و یا زمان انتقام به ظهور قائم فرا رسد جنبنده‌ای از زمین بیرون اریم که با انان تکلم کند که مردم به ایات ما بعد از این از روی یقین نمی‌گروند
و ای رسول امت را به یاد ار روزی که به عرصه قیامت یا رجعت به دنیا در ظهور امام عصر از هر قومی یک دسته را که تکذیب ایات ما می‌کنند بر می‌انگیزیم و انها برای سوال باز داشته خواهند شد
تا ان گاه که همه باز ایند خدا به انها بفرماید که ایا ایات مرا که به ان احاطه علمی نیافتید تکذیب کردید یا انکه در مقام عمل با ان ایات چه می‌کردید
و فرمان عذاب شدید به کیفر کفر و ظلم بر انها برسد و هیچ سخن دیگر نتوانند گفت
ایا کافران ندیدند که ما به قدرت کامله خود شب را تاریک برای سکون و ارامش خلق قرار دادیم و روز را روشن برای کسب و کار همانا در این وضع شب و روز ایات و نشانه‌هایی از قدرت الهی برای اهل ایمان پدیدار است
و باز به امت یاد اور شو روزی که در صور اسرافیل دمیده شود ان روز هر که در اسمانها و هر که در زمین است جز ان که خدا خواسته همه ترسان و هراسان باشند و همه منقاد و ذلیل به محشر به نزد او ایند
و در ان هنگام کوهها را بنگری و جامد و ساکن تصور کنی در صورتی که مانند ابر تند سیر در حرکتند صنع خداست که هر چیزی را در کمال اتقان و استحکام ساخته که علم کامل او به افعال همه شما خلایق محیط است
کسانی که در قیامت کار نیکو اورند پاداش بهتر از ان یابند و در ان روز از هول و هراس ایمن باشند
و کسانی که بدکار و زشت کردار ایند به رو در اتش جهنم افتند و به انها خطاب شود که ایا این عذاب اتش دوزخ جز ان است که جزای اعمال شماست
ای رسول بگو من مامورم که منحصرا خدای این بلد مکه معظمه را که بیت الحرامش قرار داده و ان خدا مالک هر چیز عالم است پرستش کنم و باز مامورم که از تسلیم شدگان فرمان او باشم
و نیز مامورم که قران را به حکم وظیفه رسالت بر امت تلاوت کنم پس هر کس هدایت یافت به نفع خود هدایت یافته و هر کس گمراه شد بگو که من جز انکه از پیمبرانی هستم که برای ارشاد و هدایت و ترسانیدن خلق امده‌ام وظیفه دیگر ندارم
و بگو ستایش مخصوص خداست به زودی ایات قدرت خود را به شما ارائه خواهد داد پس ان را بشناسید و خدای تو هرگز غافل از کردار شما نیست
طسم شاید اشاره به اسما الله باشد یا نام سوره است و قسم به ان یاد شده
این است ایات کتاب خدا که روشن کننده راه حق از باطل و هدایت از گمراهی است
ما از حکایت موسی و فرعون به حق بر تو بیان می‌کنیم تا اهل ایمان از دانستن ان منتفع شوند
همانا فرعون در زمین مصر تکبر و گردنکشی اغاز کرد و میان اهل ان سرزمین تفرقه و اختلاف افکند طایفه‌ای از انها بنی اسرائیل را سخت ضعیف و ذلیل می‌کرد پسرانشان را می‌کشت که مبادا به ظهور موسی قدرت یابند و زنانشان را زنده می‌گذاشت که به خدمت پردازند همانا فرعون مردی بسیار مفسد و بد اندیش بود
و ما اراده داشتیم که بر ان طایفه ضعیف و ذلیل کرده شده در ان سرزمین منت گذارده و انها را پیشوایان خلق قرار دهیم و وارث ملک و جاه فرعونیان گردانیم
و در زمین به انها قدرت و تمکین بخشیم و به چشم فرعون و هامان و لشکریانشان انچه را که از ان اندیشناک و ترسان بودند از سوی انان بنماییم
و به مادر موسی وحی کردیم که طفلک را شیر ده و چون از اسیب فرعونیان بر او ترسان شوی به دریایش افکن و دیگر هرگز مترس و محزون مباش که ما او را به تو باز اوریم و هم از پیغمبران مرسلش گردانیم
اهل بیت فرعون اسیه موسی را از دریا بر گرفت تا در نتیجه دشمن و مایه اندوه ال فرعون شود و به مشیت خدا فرعون دشمن بزرگ خود موسی را به دامان بپرورد که همانا فرعون و هامان و لشکریانشان بسیار نادان و خطا کار بودند
و زن فرعون گفت این کودک مایه نشاط دل و نور دیده من و توست او را مکشید باشد که در خدمت ما سودمند افتد و یا او را به فرزندی خود برگیریم و انها از حقیقت حال موسی و تقدیر ازلی حق بی‌خبر بودند
و مادر موسی دلش از هر چیز جز یاد طفلش فارغ شد و به حدی غم و اندوه قلبش را فرا گرفت که اگر نه ما دلش را بر جای نگاه داشتیم تا ایمانش بر قرار ماند نزدیک بود راز درونش را اشکار سازد
و ان گاه مادر موسی به خواهر او گفت که از پی طفلم رو خواهر رفت و موسی را از دور دید و شناخت ولی ال فرعون بی‌خبر بودند
و ما پیش از ان شیر هر دایه‌ای را بر او حرام کردیم و خواهر موسی گفت ایا مایلید که من شما را بر خانواده‌ای که دایه و پرستار این طفل شوند و در کمال محبت و مهربانی تربیت کنند رهنمایی کنم
و بدین وسیله ما موسی را به مادرش برگردانیدیم تا دیده‌اش روشن شود و حزن و اندوهش به کلی برطرف گردد و نیز به طور یقین بداند که وعده خدا حق است لیکن اکثر انان از این حقیقت اگاه نیستند
و چون موسی به سن عقل و رشد رسید و حد کمال یافت ما به او حکم نبوت و مقام علم عطا کردیم و چنین پاداش به مردم نیکوکار می‌دهیم
و موسی روزی بی‌خبر اهل مصر به شهر در امد انجا دید که دو مرد با هم به قتال مشغولند این یک از شیعیان وی یعنی از بنی اسرائیل بود و ان یک از دشمنان یعنی از فرعونیان بود در ان حال ان شخص شیعه از موسی دادخواهی و یاری بر علیه ان دشمن خواست موسی مشتی سخت بر ان دشمن زد قضا را بدان ضربت او را کشت موسی گفت این کار از فریب و وسوسه شیطان بود تا این کافر ظالم را با مومنی به قتال برانگیخت و عاقبت به هلاکت رسید که دشمنی شدید شیطان و گمراه ساختن ادمیان به سختی اشکار است
ان‌گاه موسی گفت ای خدا من بر خویش ستم کردم که به این عمل خود را به فتنه فرعونیان انداختم تو از من در گذر خدا هم از او در گذشت که اوست بسیار امرزنده و مهربان
موسی باز گفت ای خدا به شکرانه این نعمت نیرو که مرا عطا کردی من هم بدکاران را هرگز یاری نخواهم کرد
موسی پس از کشته شدن قبطی و نجات سبطی از توقف به شهر مصر بیمناک شد و مراقب دشمن بود ناگاه همان کس که روز گذشته از او یاری جسته بود باز او را به داد خواهی خواند موسی به او گفت پیداست تو سخت گمراهی
و چون خواست دست به قبطی دشمن دراز کند قبطی فریاد کرد ای موسی مرا هم می‌خواهی مانند شخص دیروز به قتل رسانی معلوم است که تو در این سرزمین قصدی جز گردنکشی و جباری نداری و هیچ نخواهی مشفق و مصلح باشی
و در این حال مردی مومن از دورترین نقاط شهر مصر شتابان امد و گفت ای موسی رجال دربار فرعون در کار تو شورا می‌کنند که تو را به قتل رسانند به زودی از شهر بیرون گریز که من درباره تو بسیار مشفق و مهربانم
موسی از شهر مصر با حال ترس و نگرانی و مراقبت از دشمن بیرون رفت گفت بار الها مرا از شر این قوم ستمکار نجات ده
و چون رو به جانب شهر مدین اورد با خود گفت امید است که خدا مرا به راه‌مستقیم هدایت فرماید
و چون بر سر چاه ابی حوالی شهر مدین رسید انجا جماعتی را دید که حشم و گوسفندانشان را سیراب می‌کردند و دو زن را یافت که دور از مردان در کناری به جمع اوری و منع اختلاط گوسفندانشان مشغول بودند موسی گفت شما اینجا چه می‌کنید و کار مهمتان چیست ان دو زن پاسخ دادند که ما گوسفندان خود را سیراب نمی‌کنیم تا مردان گوسفندانشان را سیراب کرده باز گردند و پدر ما شیخی سالخورده و فرتوت است و مرد دیگری نداریم ناچار ما را به شبانی گوسفندان فرستاده است
موسی گوسفندانشان را سیراب کرد و با حالی خسته رو به سایه درختی اورد و گفت بار الها من به خیری یعنی زندگانی و قوت و غذایی که تو از خوان کرمت نازل فرمایی محتاجم
موسی هنوز لب از دعا نبسته بود که دید یکی از ان دو دختر که با کمال و قار و حیا راه می‌رفت باز امد و گفت پدرم از تو دعوت می‌کند تا در عوض سقایت و سیراب کردن گوسفندان ما به تو پاداشی دهد چون موسی نزد او یعنی شعیب پدر ان دختر رسید و سرگذشت خود را بر او حکایت کرد شعیب گفت اینک هیچ مترس که از شر قوم ستمکار نجات یافتی
یکی از ان دو دختر صفورا گفت ای پدر این مرد را که به شجاعت و امانت اراسته است به خدمت خود اجیر کن که بهتر کسی که باید به خدمت برگزینی کسی است که توانا و امین باشد
شعیب به موسی گفت من اراده ان دارم که یکی از این دو دخترم را به نکاح تو در اورم بر این مهر که هشت سال خدمت من کنی و اگر ده سال تمام کنی ان دو سال به میل و اختیار تو و من در این نکاح رنج بر تو نمی‌خواهم نهاد ان شا الله مرا شخص شایسته این خدمت خواهی یافت
موسی گفت این عهد میان من و توست هر کدام از دو مدت را در خدمت به انجام رسانم بر من ستمی نباشد و نباید باز خواست شوم و خدا بر این قول و عهد ما وکیل است
ان‌گاه که موسی عهد خدمت به پایان رسانیده و با اهل بیت خود از حضور شعیب رو به دیار خویش کرد در راه اتشی از جانب طور دید به اهل بیت خود گفت شما در اینجا مکث کنید که از دور اتشی به نظرم رسید می‌روم تا شاید از ان خبری بیاورم یا برای گرم شدن شما شعله‌ای برگیرم
چون موسی به ان اتش نزدیک شد به او از جانب راست ان وادی در ان بارگاه مبارک از ان درخت مقدس ندایی رسید که ای موسی منم خدای یکتا پروردگار جهانیان
و تو در این مقام عصای خود بیفکن چون عصا افکند و بر ان نگریست و دید که گویی اژدهایی مهیب و سبک خیز است رو به فرار نهاد و واپس نگردید در ان حال بدو خطاب شد ای موسی پیش ای و مترس که تو از ایمنان هستی
دست خود را در گریبان بر تا بی هیچ نقص برص و مرضی سفید و روشن چون ماه تابان بیرون اید و تا به ظهور این معجزه از وحشت و اضطراب بیاسایی باز دست به گریبان بر تا به حال اول برگردد این دو عصا و ید بیضا از جانب خدایت دو برهان کامل و دو معجز بزرگ الهی بر رسالت تو است اینک برو به رسالت به سوی فرعون و فرعونیان که قومی فاسق و نابکارند
موسی گفت پروردگارا من از فرعونیان یک نفر را کشته‌ام و می‌ترسم که مرا به قتل رسانند
و با این حال اگر از رسالت ناگزیرم برادرم هارون را نیز که ناطقه‌اش فصیح‌تر از من است با من یار و شریک درکار رسالت فرما تا مرا تصدیق و ترویج کند که می‌ترسم این فرعونیان سخت تکذیب رسالتم کنند
خدا به او فرمود که ما به همدستی برادرت هارون بسیار بازویت را قوی می‌گردانیم و به شما در عالم قدرت و حکومتی می‌دهیم که هرگز دشمنان به شما دست نیابند با این ایات و معجزات که شما را عطا کردیم شما و پیروانتان غالب خواهید بود
چون موسی با معجزات و ایات ما که حقانیتش بر همه روشن بود به سوی فرعونیان امد باز ان قوم خود سر و لجوج نادان گفتند این معجزات تو جز سحری که ساختگی توست چیز دیگری نیست و ما این گفتار و دعوی که تو داری هیچ از پدران پیشینمان امم سابقه نشنیده‌ایم
و موسی گفت خدای من به احوال رسولی که از جانب او به هدایت خلق امده داناتر است و بهتر می‌داند که از ما مومنان و شما کافران کدام یک عاقبت خوش در دار عقبی خواهیم داشت محققا ستمکاران عالم هرگز فلاح و رستگاری نخواهند یافت
و فرعون با بزرگان قوم خود چنین گفت ای مهتران من هیچ کس را غیر خودم خدای شما نمی‌دانم و با وزیرش گفت ای هامان خشتی در اتش پخته و از ان برای من قصری بلند پایه بنا کن تا من بر خدای موسی مطلع شوم هر چند او را در دعوی رسالت از دروغگویان می‌پندارم
و خلاصه فرعون و سپاهیانش به ناحق در زمین سرکشی و تکبر کردند و چنین پنداشتند که به سوی ما بازگردانده نخواهند شد
ما هم از ان ظالم و لشکر و اتباعش سخت مواخذه کردیم و همه را به دریا افکندیم پس بنگر تا عاقبت کار ستمکاران به کجا کشید
و ما ان قوم ظالم را پیشوایان ضلالت و دعوت به دوزخ قرار دادیم و روز قیامت یاری نخواهند شد
و انها را در این دنیا در پی کردارشان لعن ابد فرستادیم و در اخرت هم از زشترویان و مردودان درگاه ما خواهند بود
و همانا ما پس از انکه طوایفی از امم گذشته را به کیفر کفر هلاک کردیم به موسی برای بصیرت و هدایت و رحمت خلق کتاب تورات را عطا کردیم باشد که مردم متذکر شوند و راه خدا پرستی پیش گیرند
و تو ان هنگام که ما به موسی مقام نبوت و فرمان الهی عطا کردیم در جانب غربی کوه طور اصلا نبودی و حضور نداشتی و حکایت او به وحی بر تو روشن گردید
و لیکن ما امم و قبایلی را بیافریدیم که عمر دراز یافتند و همه را به غفلت و جهالت به سر بردند و این خبرها کهنه شد و ما مجددا به تو وحی کردیم و نیز تو میان اهل مدین نبودی که اینک ایات ما را درباره انان بر اینان اهل مکه تلاوت می‌کنی و لیکن ماییم که تو را لایق پیمبری دانسته به رسالت فرستادیم و به وحی خود از هر چیزت اگاه کردیم
و تو وقتی که ما به موسی ندا کردیم در جانب کوه طور نبودی و لیکن وحی قصص موسی و سایر رسل به مقتضیات لطف پروردگار توست به تو تا قومی را که بر انان پیمبر منذری پیش از تو نیامده و کتاب اسمانی به دست ندارند از خدا بترسانی باشد که متذکر شوند و راه هدایت پیش گیرند
و تا اگر بلا و عذابی به موجب کردار زشت خودشان به انها رسید نگویند پروردگارا چرا برای ما رسولی نفرستادی تا ایات تو را پیروی کنیم و از اهل ایمان شویم
پس هنگامی که رسول حق از جانب ما به انها امد گفتند چرا به این رسول مانند موسی معجزاتی نظیر عصا و ید بیضا و الواح تورات داده نشد ایا این مردم از این پیش به موسی هم با همه این معجزات کافر نشدند که گفتند این دو قران و تورات سحر و جادوگری است که پشتیبان یکدیگرند و گفتند ما به همه اینها سخت بی‌ایمان و بی‌عقیده‌ایم
بگو پس شما اگر راست می‌گویید کتابی که از این دو کتاب اسمانی تورات و قران خلق را بهتر هدایت کند از جانب خدا بیاورید تا من از ان پیروی کنم
پس اگر به تقاضای تو جواب نتوانند داد در این صورت بدان که این مردم تنها پیرو هوای نفسند و کیست ستمگر و گمراه‌تر از ان کسی که راه هدایت خدا را رها کرده و از هوای نفس خود پیروی کند البته خدا قوم ستمکار را پس از اتمام حجت هرگز هدایت نخواهد کرد
و همانا ما برای هدایت این مردم ایات قران را سخن پیوسته یعنی مرتب و مربوط به سعادت دنیا و اخرت خلق اوردیم تا مگر متذکر حقایق ان شوند
انان که ما به انها پیش از این کتاب اسمانی تورات و انجیل را فرستادیم یعنی موسی و عیسی و پیروان حقیقی انها به این کتاب اسمانی قران البته انان ایمان می‌اورند
و چون ایات ما بر انها تلاوت شود گویند به ان ایمان اوردیم که این قران به حق از جانب پروردگار ما نازل شده ما پیش از این نیز تسلیم فرمان خدا بودیم
اینان را دو بار پاداش نیکو دهند زیرا صبر و ثبات در دین خود و اسلام هر دو ورزیدند و بدی را به نیکی دفع می‌کنند و از انچه روزی انها کردیم انفاق می‌کنند
و چون سخن لغوی از دشمنان دین بشنوند از ان اعراض کنند و گویند اعمال ما از ما و اعمال شما از شما بروید سلامت باشید که ما هرگز مردم هرزه گوی نادان را نمی‌طلبیم
ای رسول ما با انکه تو هادی خلقی چنین نیست که هر کس را تو دوست بداری هدایت توانی کرد لیکن خدا هر که را خواهد هدایت می‌کند و او به حال انان که قابل هدایتند اگاه‌تر است
و برخی از اهل مکه گفتند اگر ما با تو طریق هدایت را که اسلام است پیروی کنیم ما را از سرزمین خود به زودی بربایند و به دست ملت عرب که متفق بر علیه اسلامند از وطن اواره شویم ایا ما مکه را بر ایشان حرمی امن قرار ندادیم که به این مکان بی‌اب و گیاه انواع نعمتها و ثمرات که ما روزیشان کردیم از هر طرف بیاورند لیکن حقیقت این است که اکثر انها نادانند
و چه بسیار شده که ما اهل دیاری را که به هوس‌رانی و خوش گذرانی پرداختند هلاک کردیم و این خانه‌های ویران انهاست که بعد از انها جز عده قلیلی در ان دیار سکونت نیافت و تنها ما وارث دیار انها بودیم
و پروردگار تو بر ان نیست که اهل هیچ شهر و دیاری را تا در مرکز ان رسولی نفرستد که ایات ما را بر انها تلاوت کند هلاک کند و ما هیچ دیاری را هلاک نکنیم مگر انکه اهلش ظالم و بیدادگر باشند
و انچه از نعمتها ی این عالم به شما داده شده متاع و زیور بی‌قدر زندگانی دنیاست و انچه نزد خداست بسیار بهتر و باقی‌تر است ایا فهم و عقل کار نمی‌بندید
ایا ان کس که ما به او وعده نیکو ی بهشت ابدی داده‌ایم مانند کسی است که او را از متاع دنیا ی فانی بهره‌مند ساختیم سپس در قیامت او را برای حساب و مجازات حاضر ارند
و یاد اور روزی که خدا ان مشرکان را ندا کند و گوید که کجا شدند ان خدایانی که شریکان من می‌پنداشتید
در ان حال انان که وعده عذابشان محقق و حتمی شده یعنی پیشوایان کفر گویند پروردگارا ما که این مردم را گمراه کردیم سببش گمراهی ما بود که خلق را هم مانند خود گمراه می‌خواستیم و امروز از پیروان خود به سوی تو بیزاری می‌جوییم که انها از روی عقیده ما را نمی‌پرستیدند بلکه به هوای نفس خود در پی ما امدند
و در ان روز به مردم بت پرست گویند اینک انان را که شریک خدا گرفتید بخوانید تا شما را از عذاب برهانند انها را بخوانند ولی جواب به ایشان ندهند و چون عذاب را به چشم ببینند ارزو کنند که ای کاش مانند مومنان هدایت یافته بودند
و روزی که خدا خلق را ندا کند که شما چگونه به رسولان حق پاسخ دادید
پس راه هر گونه عذر و سخن ان روز بر انها پوشیده و مسدود شده و هیچ از هول عذاب سوال و جواب نکنند
اما ان کس که توبه کرده و ایمان اورده و عمل صالح به جای اورده امید است که از رستگاران باشد
و خدای تو هر چه خواهد بیافریند و هر کس را صلاح داند بر گزیند دیگران را در نظم عالم هیچ اختیار و گزینشی نیست ذات پاک الهی منزه و برتر از ان است که به او شرک اورند
و خدای تو به انچه خلق در دل پنهان کنند و یا اشکار سازند به همه اگاه است
و اوست خدای یکتا که جز او هیچ خدایی نیست هم ستایش در اول و اخر عالم در این جهان و ان جهان مخصوص او هم حکم و سلطنت جهان با او و هم رجوع شما به سوی اوست