الر حروف مقطعه و اسرار الهی است این قران کتابی است که ما به تو فرستادیم تا مردم را به امر خدایشان از ظلمات جهل و کفر بیرون اری و به عالم نور رسانی و به راه خدای مقتدر ستوده صفات رهسپار گردانی
خدایی که هر چه در اسمانها و زمین است همه ملک اوست و وای بر کافران از عذابی سخت
یعنی انان که زندگانی دنیا را بر اخرت مقدم و محبوب‌تر دارند و خلق را از راه خدا باز دارند و ان راه راست را به شک و شبهات کج کنند انان در گمراهی بسیار دورند
و ما هیچ رسولی در میان قومی نفرستادیم مگر به زبان ان قوم تا بر انها معارف و احکام الهی را بیان کند ان‌گاه خدا هر که را خواهد به ضلالت وا می‌گذارد و هر که را خواهد به مقام هدایت می‌رساند و او خدای مقتدر داناست
و ما موسی عمران را با ایات خود با تورات و معجزات بر فرعونیان فرستادیم که قومت را از ظلمات جهل و گمراهی بیرون اور و به عالم نور رسان و روزهای خدا را به یاد انها اور که در این یاداوری بر هر شخصی که صبور و شکرگزار است دلایل روشنی نهفته است ایام الله را برخی به ایام عهد الست و روزگار عالم ذر و برخی به ایام ظهور پیغمبران و برخی حوادث عظیم لطف بر مومنان و قهر بر کافران تفسیر کرده‌اند
و ای رسول ما یاد کن وقتی که موسی به قوم خود گفت به خاطر اورید این نعمت بزرگ خدا را بر خودتان که شما را از فرعونیان نجات داد که انها شما را به ظلم و شکنجه سخت می‌افکندند و پسرانتان را کشته و دخترانتان را به ذلت و بیچارگی زنده می‌گذاشتند و در این امور ابتلا و امتحان بزرگی از جانب خدایتان بر شما بود
و باز به خاطر ارید وقتی که خدا اعلام فرمود که شما بندگان اگر شکر نعمت به جای ارید بر نعمت شما می‌افزایم و اگر کفران کنید عذاب من بسیار سخت است
و باز به یاد ارید که موسی گفت اگر شما و همه اهل زمین یک مرتبه کافر شوید خدا از همه بی‌نیاز و ستوده صفات است
ایا اخبار بسیاری از پیشینیان شما مانند قوم نوح و عاد و ثمود و اقوام بعد از اینها که جز خدا کسی بر احوالشان اگاه نیست به شما نرسیده که پیغمبرانشان ایات و معجزات روشن بر انها اوردند و انها از تعجب و خشم دست به دهان فرو برده می‌گفتند که ما به هر چه شما پیغمبران مامور تبلیغ ان هستید کافریم و هم در انچه شما ما را بدان دعوت می‌کنید شک و تردید داریم
رسولان در جواب انها گفتند ایا در خدا که افریننده اسمانها و زمین است شک توانید کرد خدایی که شما را به مغفرت و امرزش از گناهانتان می‌خواند و می‌خواهد به اجل معین و عمر طبیعی برساند باز کافران گفتند ما شما پیغمبران را مثل خود بشری بیشتر نمی‌دانیم که می‌خواهید ما را از انچه پدران ما می‌پرستیدند منع کنید پس اگر به راستی پیغمبر هستید برای ما حجت و معجزی اشکار که ما را مجبور به ایمان کند بیاورید
رسولان باز به کافران پاسخ دادند که اری ما هم مانند شما بشری بیش نیستیم لیکن خدا بر هر کس از بندگان که بخواهد به نعمت بزرگ نبوت منت می‌گذارد و ما را نرسد که برای شما ایت و معجزی الا به اذن و دستور خدا بیاوریم و مومنان در هر حال باید تنها به خدا توکل کنند
و چرا ما بر خدا توکل نکنیم در صورتی که خدا ما را به راه راستمان هدایت فرموده و البته در راه اطاعت و رضای خدا بر ازار و ستمهای شما صبر خواهیم کرد و ارباب توکل باید در همه حال خوش و ناخوش تنها بر خدا توکل کنند
باز کافران به رسولان پاسخ دادند که ما البته شما را از شهر و دیار خود بیرون می‌کنیم مگر انکه به ایین ما برگردید در این حال که رسولان مایوس از ایمان کافران شدند خدا به انها وحی فرمود که غم مخورید البته ما ستمکاران را هلاک خواهیم کرد
و محققا ما شما رسولان و پیروانتان را در سرزمین کافران پس از هلاک انها با اسایش و ایمنی ساکن می‌گردانیم و این اسایش نصیب کسی است که از مقام من خائف است و از وعده قهر و عقاب من می‌ترسد
و از خدا فتح و پیروزی خواستند و البته فتح و فیروزی بر حسب وعده ما نصیب رسولان خداست و نصیب هر ستمگر جبار هلاکت و حرمان است
از پی گردنکش عنود اتش دوزخ خواهد بود و ابی که به او اشامند در دوزخ اب پلید چرکین است
که ان اب پلید را جرعه جرعه می‌اشامد و هیچ گوارای او نشود و از هر جانب مرگ به وی روی اور شود ولی نمیرد و فراروی او عذابی سخت خواهد بود
مثل اعمال کسانی که به خدا کافر شدند به خاکستری می‌ماند که در روز تند باد شدید همه به باد فنا رود که از همه کوشش خود هیچ نتیجه نبرند این همان ضلالت و حسرت دور از طریق نجات است
ای بشر ایا ندانستی که خدا اسمانها و زمین را به حق و برای مقصود بزرگی افریده و اگر بخواهد شما جنس بشر همه را در زمین نابود می‌سازد و خلقی دیگر از نو می‌افریند
و این کار اصلا بر خدا دشوار نیست
و روزی که مردم از قبرها برانگیخته و به پیشگاه خدا حاضر شوند ان گاه ضعیفان به گردنکشان گویند ما در دنیا تابع رای شما بودیم ایا امروز شما هیچ از عذاب خدا ما را کفایت خواهید کرد جواب دهند که اگر ما را از خدا سعادت هدایت بود ما هم شما را هدایت می‌کردیم اکنون هر چه جزع و التماس کنیم یا صبر و تحمل یکسان است و هیچ از عذاب گریزگاهی نداریم
و چون حکم قیامت به پایان رسید و اهل بهشت از اهل دوزخ جدا شدند در ان حال شیطان برای نکوهش و تمسخر کافران گوید خدا به شما به حق و راستی وعده داد و من به خلاف حقیقت شما را وعده دادم و خلف وعده کردم و بر شما برای وعده دروغ خود هیچ حجت و دلیل قاطعی نیاوردم و تنها شما را فراخواندم و شما اجابتم کردید پس امروز شما ابلهان که سخن بی‌دلیل مرا پذیرفتید مرا ملامت مکنید بلکه نفس پر طمع خود را ملامت کنید که امروز نه من فریادرس شما خواهم بود و نه شما فریادرس من توانید بود من به شرکی که شما به اغوای من اوردید معتقد نیستم اری در این روز ستمکاران عالم را عذابی دردناک خواهد بود
و انان را که به خدا ایمان اورده و عمل صالح کردند در بهشتهایی برند که زیر درختانش نهرها جاری است و همیشه به فرمان خدای خود در ان بهشت مخلدند و تحیت انان در انجا سلام است
ای رسول ایا ندیدی که چگونه خدا کلمه پاکیزه را به درخت پاک و زیبایی مثل زده که اصل ساقه ان برقرار باشد و شاخه ان به اسمان رفعت و سعادت بر شود
و ان درخت پاک و زیبا به اذن خدا همه اوقات میوه‌های ماکول و خوش دهد مثل جان پاک با دانش و معرفت و افکار و کردار نیکو در منفعت دائم برای خود و دیگران بدان درخت زیبای پر ثمر ماند و خدا این گونه مثل‌های واضح برای تذکر مردم می‌اورد
و مثل کلمه کفر و روح پلید مانند درخت پلیدی است که ریشه‌اش به قلب زمین نرود بلکه بالای زمین افتد و زود خشک شود و هیچ ثبات و بقایی ندارد
خدا اهل ایمان را با عقیده ثابت در حیات دنیا و در اخرت پایدار می‌دارد و خداوند ستمکاران را به حال گمراهی وا می‌گذارد و خدا هر چه بخواهد به اختیار مطلق می‌کند
هیچ ندیدی حال مردمی را که نعمت خدا را به کفر مبدل ساختند و خود و قوم خود را به دیار هلاکت رهسپار کردند
یعنی به دوزخ که بدترین جایگاه است درایند
و در مقابل خدا امثال و اضدادی مانند فرعونان و بتان جعل کردند که خود و خلق را از راه خدا گمراه کنند ای رسول ما به این مردم بت‌تراش و بت پرست بگو که این دو روزه دنیا به لذات دنیوی مشغول باشید که بازگشت شما به اتش دوزخ خواهد بود
به ان بندگان من که ایمان اوردند بگو نماز به پا دارند و از انچه روزی انها کردیم در نهان و اشکار انفاق کنند پیش از انکه بیاید روزی که نه چیزی توان خرید و نه دوستی کسی جز خدا به کار اید
خداست ان که اسمانها و زمین را افرید و باران را از اسمان فرو بارید تا بدان انواع ثمرات و حبوبات را برای روزی شما براورد و کشتی‌ها را مسخر شما کرد تا به امر او به روی اب دریا روان شود و نهرها را به روی زمین به اختیار شما جاری گردانید
و خورشید و ماه گردنده و شب و روز را برای شما مسخر کرد
و از انواع نعمتهایی که از او درخواست کردید به شما عطا فرمود و اگر نعمتهای بی انتهای خدا را بخواهید به شماره اورید هرگز حساب ان نتوانید کرد با این همه لطف و رحمت خدا باز انسان سخت ستمگر و کفر کیش و ناسپاس است
و یادار وقتی که ابراهیم عرض کرد پروردگارا این شهر مکه را مکان امن و امان قرار ده و من و فرزندانم را از پرستش بتان دور دار
پروردگارا این بتان و بت‌تراشان بسیاری از مردم را گمراه کردند پس هر کس در راه توحید و خداپرستی پیرو من است او از من است و هر که مخالفت من کند و راه شرک و عصیان پوید اختیارش با توست که تو خدای بسیار بخشنده و مهربانی
پروردگارا من برخی از ذریه و فرزندان خود را به وادی بی‌کشت و زرعی نزد بیت‌الحرام تو مسکن دادم پروردگارا تا نماز را به پا دارند پس تو دلهایی از مردمان را به سوی انها مایل گردان و به انواع ثمرات انها را روزی ده باشد که شکر تو به جای ارند
پروردگارا تو به هر چه ما پنهان و اشکار کنیم بر همه اگاهی که تو خدایی و بر خدا البته هیچ چیز در زمین و اسمان پنهان نیست
ستایش خدای را که به من در زمان پیری دو فرزندم اسماعیل و اسحاق را عطا فرمود و درخواست مرا اجابت کرد که پروردگار من البته دعای بندگان را شنواست
پروردگارا مرا و از ذریه‌ام نیز کسانی را نمازگزار گردان و بار الها دعای مرا بپذیر
بار الها روزی که میزان عدل و حساب به پا می‌شود تو در ان روز سخت بر من و والدین من و همه مومنان از کرم ببخشا
و ای رسول ما هرگز مپندار که خدا از کردار ستمکاران غافل است بلکه کیفر ظالمان را به تاخیر می‌افکند تا ان روزی که چشمها یشان در ان روز خیره و حیران است
در ان روز سخت ان ستمکاران همه شتابان و هراسان سر به بالا کرده و چشمها واله مانده و دلهاشان به دهشت و اضطراب است
و ای رسول ما مردم را از روزی که هنگام عذاب و کیفر اعمالشان فرا می‌رسد بترسان و اگاهشان ساز که ستمکاران خلق چون سختی عذاب را بنگرند از حسرت و پشیمانی خواهند گفت پروردگارا عذاب ما را اندک مدتی به تاخیر افکن تا دعوت تو را اجابت کنیم و پیرو رسولان تو شویم و از هر کار بد بازگردیم به انها پاسخ اید که ایا شما بارها پیش از این سوگند یاد نمی‌کردید که ما را ابدا زوال و هلاکی نخواهد بود
و شما ستمکاران بودید که در منازل ستمگران پیش از خود مسکن گزیدید و مشاهده کردید که عاقبت ما چه بر سر انها اوردیم و بر شما سرگذشت انها را مثل اوردیم تا مگر عبرت گیرید و از کار زشت و ستمگری دست کشید ولی هرگز پند نگرفته و بیدار نشدید
و ان ستمکاران بزرگترین مکر و مهمترین سیاست خویش را به کار بردند ولی مکر انها پیش قدرت و تقدیر خدا هیچ است هر چند مکر و سیاست انها به پایه‌ای باشد که کوهها بدان از جای کنده شوند
پس هرگز مپندار که خدا وعده خود با رسولانش را خلاف کند که البته خدا مقتدر و انتقام کشنده است
روزی که زمین به امر خدا به غیر این زمین مبدل شود و هم اسمانها دگرگون شوند و تمام خلق در پیشگاه حکم خدای یکتای قادر قاهر حاضر شوند
و در ان روز بدکاران را زیر زنجیر قهر خدا مشاهده خواهی کرد
و بینی که پیراهنهای از مس گداخته اتشین بر تن دارند و در شعله اتش چهره انها پنهان است
این گونه عذاب برای ان است تا خدا هر شخص را به کیفر کردارش برساند که خدا در یک لحظه به حساب خلق خواهد رسید
این قران عظیم حجت بالغ برای جمیع مردم است تا خلایق از ان پند گرفته و تا بدان وسیله خداشناس و خداترس شوند و تا عموم بشر خدا را به یگانگی بشناسند و صاحبان عقل متذکر و هوشیار گردند